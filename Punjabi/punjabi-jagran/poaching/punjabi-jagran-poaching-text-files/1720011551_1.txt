ਯਾਦ ਰਹੇ ਸਲਮਾਨ ਹੁਣ ਤਕ 15 ਵਾਰ ਪੇਸ਼ੀ ਤੋਂ ਛੋਟ ਲੈ ਚੁੱਕੇ ਹਨ। ਕੋਰੋਨਾ ਕਾਲ ਦੇ ਕਰੀਬ 9 ਮਹੀਨਿਆਂ ਦੌਰਾਨ ਮੰਗਲਵਾਰ ਨੂੰ ਛੇਵੀਂ ਵਾਰ ਛੋਟ ਮੰਗੀ। ਸਲਮਾਨ ਨੇ ਕਾਲੇ ਹਿਰਨ ਦੇ ਸ਼ਿਕਾਰ ਨਾਲ ਜੁੜੇ ਦੋ ਮਾਮਲਿਆਂ ਤੇ ਆਰਮਜ਼ ਐਕਟ ਨਾਲ ਜੁੜੇ ਇਕ ਮਾਮਲੇ 'ਚ ਸੁਣਵਾਈ ਦੌਰਾਨ ਕੋਰਟ 'ਚ ਪੇਸ਼ ਹੋਣਾ ਸੀ। ਉਨ੍ਹਾਂ ਦੇ ਵਕੀਲ ਨੇ ਕਿਹਾ ਕਿ ਸਲਮਾਨ ਮੁੰਬਈ 'ਚ ਰਹਿੰਦੇ ਹਨ। ਮੁੰਬਈ ਤੇ ਜੋਧਪੁਰ 'ਚ ਕੋਰੋਨਾ ਮਹਾਮਾਰੀ ਜ਼ਬਰਦਸਤ ਢੰਗ ਨਾਲ ਫੈਲੀ ਹੋਈ ਹੈ। ਅਜਿਹੇ 'ਚ ਉਨ੍ਹਾਂ ਦਾ ਜੋਧਪੁਰ ਆਉਣਾ ਖ਼ਤਰੇ ਤੋਂ ਖਾਲੀ ਨਹੀਂ ਹੈ। ਅਜਿਹੇ 'ਚ ਉਨ੍ਹਾਂ ਨੂੰ ਹਾਜ਼ਰ ਹੋਣ ਤੋਂ ਮਾਫ਼ੀ ਦਿੱਤੀ ਜਾਵੇ।