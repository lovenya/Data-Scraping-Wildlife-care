ਜਗਤਾਰ ਮਹਿੰਦੀਪੁਰੀਆ/ਤਜਿੰਦਰ ਜੋਤ, ਬਲਾਚੌਰ ਕੋੋਰੋਨਾ ਲਾਕ ਡਾਊਨ ਨਾਲ ਜਿੱਥੇ ਹਰ ਵਿਅਕਤੀ ਦਾ ਕਾਰੋਬਾਰ ਪ੍ਰਭਾਵਿਤ ਹੋਇਆ ਹੈ ਅਤੇ ਲੋਕਾਂ ਨੂੰ ਰੋਜੀ ਰੋਟੀ ਦੇ ਲਾਲੇ ਪਏ ਹੋਏ ਹਨ। ਉਥੇ ਹੀ ਬੇਜ਼ੁੁੁਬਾਨ ਜੰਗਲੀ ਜੀਵਾਂ ਲਈ ਸਬ ਡਵੀਜਨ ਬਲਾਚੌਰ ਦੇ ਕੰਢੀ ਏਰੀਏ ਵਿਚ ਰਹਿੰਦੇ ਜੰਗਲੀ ਜੀਵਾਂ ਲਈ ਅਜਿਹੇ ਸਮਾਜ ਸੇਵੀ ਅਤੇ ਦਾਨੀ ਲੋਕ ਵਰਦਾਨ ਸਾਬਤ ਹੋ ਰਹੇ ਹਨ। ਇਹ ਲੋਕ ਜੰਗਲੀ ਜੀਵਾਂ ਨੂੰ ਭੁੱਖਮਰੀ ਤੋਂ ਬਚਾ ਰਹੇ ਹਨ। ਜੰਗਲੀ ਜੀਵਾਂ ਲਈ ਫਲ ਸਮੇਤ ਹੋਰ ਖਾਣ ਪੀਣ ਵਾਲੇ ਸਮਾਨ ਨਾਲ ਪੁੱਜੇ ਬਾਬਾ ਕੁਲਦੀਪ ਸਿੰਘ ਮੰਿਢਆਣੀ ਵੱਲੋਂ ਚਲਾਈ ਜਾ ਰਹੀ ਸੇਵਾ ਵਿਚ ਪਰਉਪਕਾਰੀ ਲੋਕਾਂ ਦੀ ਗਿਣਤੀ ਵੱਧਦੀ ਜਾ ਰਹੀ ਹੈ। ਬਾਬਾ ਕੁਲਦੀਪ ਸਿੰਘ ਨੇ ਕਿਹਾ ਕਿ ਬੀਤੇ ਕਈ ਦਿਨਾਂ ਤੋਂ ਲਗਾਤਾਰ ਸੁਨੀਤਾ ਚੈਰੀਟੇਬਲ ਹਸਪਤਾਲ ਬਲਾਚੌਰ ਦੀ ਮਾਲਕ ਸੁਨੀਤਾ ਸ਼ਰਮਾ ਆਪਣੇ ਪਤੀ ਅਮਨ ਵਰਮਾ ਵੱਲੋਂ ਪਿੰਡ ਭੱਦੀ ਦੇ ਜੰਗਲਾਂ ਵਿਚ ਦਰੱਖਤਾਂ 'ਤੇ ਇਧਰ ਉਧਰ ਟਕੂਸੀਆ ਮਾਰਦੇ ਬਾਂਦਰਾ ਅਤੇ ਹੋਰ ਜੀਵ ਜੰਤੂਆਂ ਲਈ ਕਈ ਕਿਸਮਾਂ ਦੇ ਫਲ, ਚੰਨੇ, ਬਰੈਡ, ਪਾਣੀ ਸਮੇਤ ਹੋਰ ਖਾਣ ਪੀਣ ਦੀਆਂ ਚੀਜਾਂ ਵੰਡੀਆਂ ਜਾ ਰਹੀਆਂ ਹਨ। ਸੁਨੀਤਾ ਸ਼ਰਮਾ ਨੇ ਦੱਸਿਆ ਕਿ ਜੰਗਲ ਅਤੇ ਜੰਗਲੀ ਜੀਵ ਜੰਤੂ ਸਾਡਾ ਸਰਮਾਇਆ ਹੈ ਸਾਨੂੰ ਇਨਾਂ੍ਹ ਦਾ ਬਾਖੂਬੀ ਧਿਆਨ ਰੱਖਣਾ ਚਾਹੀਦਾ ਹੈ। ਸਾਨੂੰ ਜਿੱਥੇ ਵਾਤਾਵਰਣ ਨੂੰ ਹਰਾ ਭਰਾ ਬਣਾਉਣ ਲਈ ਵੱਧ ਤੋਂ ਵੱਧ ਦਰੱਖਤ ਲਗਾ ਕੇ ਕੁਦਰਤੀ ਆਕਸੀਜਨ ਬਨਸਪਤੀ ਨੂੰ ਆਪਣੀਆਂ ਆਉਣ ਵਾਲੀਆਂ ਨਸਲਾ ਲਈ ਸੰਭਾਲ ਕੇ ਰੱਖਣਾ ਚਾਹੀਦਾ ਹੈ, ਉਥੇ ਹੀ ਸਾਨੂੰ ਇਨਾਂ੍ਹ ਬੇਜ਼ੁਬਾਨਾ ਦਾ ਵੀ ਆਪਣੇ ਪਰਿਵਾਰਕ ਮੈਂਬਰਾਂ ਵਾਂਗੂ ਧਿਆਨ ਰੱਖਣਾ ਚਾਹੀਦਾ ਹੈ। ਉਨਾਂ੍ਹ ਆਖਿਆ ਕਿ ਉਨਾਂ੍ਹ ਨੂੰ ਇਸ ਗੱਲ ਦੀ ਬੜੀ ਖੁਸ਼ੀ ਅਤੇ ਸਕੂਨ ਦੀ ਪ੍ਰਰਾਪਤੀ ਹੋਈ ਹੈ। ਉਨ੍ਹ ਕਿਹਾ ਕਿ ਅਜਿਹੀ ਸੇਵਾ ਭਵਿੱਖ ਵਿਚ ਵੀ ਜਾਰੀ ਰਹੇਗੀ।