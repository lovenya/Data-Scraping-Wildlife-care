ਸੀਨੀਅਰ ਸਟਾਫ ਰਿਪੋਰਟਰ, ਜਲੰਧਰ : ਡਾਰਵਿਨ ਜ਼ੂਲੋਜੀਕਲ ਸੁਸਾਇਟੀ ਤੇ ਆਈਕਿਊਏਸੀ ਦੀ ਅਗਵਾਈ ਹੇਠ ਪੀਜੀ ਜ਼ੂਆਲੋਜੀ ਵਿਭਾਗ ਨੇ 'ਕੁਨੈਕਟਿੰਗ ਪੀਪਲ ਐਂਡ ਪਲੈਨੇਟ ਐਕਸਪਲੋਰਿੰਗ ਡਿਜੀਟਲ ਇਨੋਵੇਸ਼ਨ ਇਨ ਵਾਈਲਡਲਾਈਫ ਕੰਜ਼ਰਵੇਸ਼ਨ' ਥੀਮ ਤਹਿਤ ਵਿਸ਼ਵ ਜੰਗਲੀ ਜੀਵ ਦਿਵਸ ਮਨਾਇਆ। ਈਵੈਂਟ ਦਾ ਉਦੇਸ਼ ਜੰਗਲੀ ਜੀਵ ਸੁਰੱਖਿਆ, ਵਪਾਰ ਤੇ ਦੁਨੀਆ ਭਰ ਦੇ ਈਕੋਸਿਸਟਮ ਤੇ ਭਾਈਚਾਰਿਆਂ 'ਤੇ ਉਨ੍ਹਾਂ ਦੇ ਪ੍ਰਭਾਵ 'ਚ ਡਿਜੀਟਲ ਤਕਨਾਲੋਜੀਆਂ ਦੀਆਂ ਨਵੀਨਤਮ ਐਪਲੀਕੇਸ਼ਨਾਂ ਬਾਰੇ ਜਾਗਰੂਕਤਾ ਪੈਦਾ ਕਰਨਾ ਸੀ। ਵਿਸ਼ਵ ਜੰਗਲੀ ਜੀਵ ਦਿਵਸ ਥੀਮ ਤਹਿਤ ਵੱਖ-ਵੱਖ ਗਤੀਵਿਧੀਆਂ ਜਿਵੇਂ ਕਿ ਅਜਾਇਬ ਘਰ ਪ੍ਰਦਰਸ਼ਨੀ, ਦਸਤਾਵੇਜ਼ੀ ਸ਼ੋਅ, ਪੋਸਟਰ (ਪੇਪਰ/ਡਿਜੀਟਲ), ਵਾਈਲਡ ਲਾਈਫ ਫੋਟੋਗ੍ਰਾਫੀ ਤੇ ਸਿਹਤ ਕੈਂਪ ਆਦਿ ਕਰਵਾਇਆ ਗਿਆ। ਵਿਸ਼ਵ ਜੰਗਲੀ ਜੀਵ ਦਿਵਸ ਦੇ ਸਮਾਪਤੀ ਸਮਾਰੋਹ 'ਚ ਮਾਨਯੋਗ ਪਰਵਿੰਦਰ ਸਿੰਘ ਢੋਟ (ਆਰਕੀਟੈਕਟ ਤੇ ਸੀਨੀਅਰ ਲੀਡਰ ਆਪ ਕਪੂਰਥਲਾ) ਤੇ ਕੰਵਰ ਇਕਬਾਲ ਸਿੰਘ (ਮੈਂਬਰ, ਪੀਏਸਸੀਏਸਟੀ, ਪੰਜਾਬ ਸਰਕਾਰ) ਨੇ ਮੁੱਖ ਮਹਿਮਾਨ ਵਜੋਂ ਸ਼ਿਰਕਤ ਕੀਤੀ। ਕੁਲਵੰਤ ਸਿੰਘ ਸੋਹੀ ਤੇ ਕਾਲਜ ਦੇ ਸਾਬਕਾ ਵਿਦਿਆਰਥੀ ਨਵੀਦ ਮਹਾਜਨ, ਮੈਨੇਜਰ ਕੈਪੀਟਲ ਬੈਂਕ (ਲੋਕਲ ਏਰੀਆ ਬੈਂਕ) ਵਿਸ਼ੇਸ਼ ਮਹਿਮਾਨ ਵਜੋਂ ਹਾਜ਼ਰ ਹੋਏ। ਨਾਵੇਦ ਮਹਾਜਨ ਸਮੁੱਚੇ ਪੋ੍ਗਰਾਮ ਦੇ ਸਪਾਂਸਰ ਸਨ। ਪੋ੍ਗਰਾਮ ਦੀ ਸ਼ੁਰੂਆਤ 'ਚ ਪਿ੍ਰੰਸੀਪਲ ਡਾ. ਰਾਜੇਸ਼ ਕੁਮਾਰ, ਰਜਿਸਟਰਾਰ ਐੱਸਕੇ ਤੁਲੀ, ਵਿਭਾਗ ਮੁਖੀ ਪੋ੍. ਪੁਨੀਤ ਪੁਰੀ ਤੇ ਸਮੂਹ ਸਟਾਫ਼ ਵੱਲੋਂ ਆਏ ਮਹਿਮਾਨਾਂ ਦਾ ਸਵਾਗਤ ਕੀਤਾ ਗਿਆ। ਪੋ੍. ਪੂਜਾ ਸ਼ਰਮਾ ਨੇ ਆਏ ਹੋਏ ਮਹਿਮਾਨਾਂ ਦਾ ਨਿੱਘਾ ਸਵਾਗਤ ਕੀਤਾ । ਪੋ੍ਗਰਾਮ ਦੀ ਪ੍ਰਸਤਾਵਨਾ ਪੋ੍: ਪੁਨੀਤ ਪੁਰੀ ਨੇ ਪੇਸ਼ ਕੀਤੀ। ਮਹਿਮਾਨ ਢੋਟ ਤੇ ਕੰਵਰ ਇਕਬਾਲ ਸਿੰਘ ਨੇ ਸਬੰਧਤ ਖੇਤਰ ਦੇ ਜੇਤੂਆਂ ਨੂੰ ਇਨਾਮ ਤਕਸੀਮ ਕੀਤੇ। ਇਸ ਮੌਕੇ ਡਾ. ਸੀਮਾ ਸ਼ਰਮਾ (ਗਣਿਤ ਵਿਭਾਗ), ਡਾ. ਭਾਰਤੇਂਦੂ ਸਿੰਗਲਾ (ਐੱਚਓਡੀ, ਫੂਡ ਸਾਇੰਸ ਤੇ ਤਕਨਾਲੋਜੀ ਵਿਭਾਗ), ਡਾ. ਮਨੂ ਸੂਦ (ਐੱਚਓਡੀ, ਸਰੀਰਕ ਸਿੱਖਿਆ) ਤੇ ਡਾ. ਰੇਣੂਕਾ ਮਹਾਜਨ (ਐੱਚਓਡੀ, ਬਾਇਓਟੈਕਨਾਲੋਜੀ ਵਿਭਾਗ) ਵੀ ਮੌਜੂਦ ਸਨ। ਉਪਰੰਤ ਪਰਵਿੰਦਰ ਸਿੰਘ ਢੋਟ ਨੇ ਆਪਣੇ ਸੰਬੋਧਨ 'ਚ ਵਿਦਿਆਰਥੀਆਂ ਨੂੰ ਜੀਵਨ ਦੇ ਉਤਰਾਅ-ਚੜ੍ਹਾਅ ਦਾ ਸਾਹਮਣਾ ਕਰਨ ਲਈ ਤਿਆਰ ਰਹਿਣ ਲਈ ਪੇ੍ਰਿਤ ਕੀਤਾ। ਕੰਵਰ ਇਕਬਾਲ ਸਿੰਘ ਨੇ ਜ਼ੋਰ ਦੇ ਕੇ ਕਿਹਾ ਕਿ ਸਾਰੇ ਵਿਦਿਆਰਥੀਆਂ 'ਚ ਸਮਰੱਥਾ ਹੈ ਤੇ ਉਹ ਬਰਾਬਰ ਦੇ ਸਮਰੱਥ ਹਨ। ਉਨ੍ਹਾਂ ਵਿਦਿਆਰਥੀਆਂ ਨੂੰ ਆਪਣੇ ਭਵਿੱਖ ਦੇ ਕਰੀਅਰ ਲਈ ਨਵੀਆਂ ਤਕਨੀਕਾਂ ਸਿੱਖਣ ਦੀ ਅਪੀਲ ਕੀਤੀ। ਇਸ ਮੌਕੇ ਪੋ੍ਗਰਾਮ ਕਮੇਟੀ ਮੈਂਬਰ ਪੋ੍. ਪੂਜਾ ਸ਼ਰਮਾ, ਡਾ. ਦੀਪਕ ਵਧਾਵਨ, ਡਾ. ਰਿਸ਼ੀ ਕੁਮਾਰ, ਡਾ. ਕਪਿਲਾ ਮਹਾਜਨ, ਪੋ੍. ਪੰਕਜ ਬੱਗਾ ਤੇ ਪੋ੍. ਰਮਨਦੀਪ ਕੌਰ ਹਾਜ਼ਰ ਸਨ।