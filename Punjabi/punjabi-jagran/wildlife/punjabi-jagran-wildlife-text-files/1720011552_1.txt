-ਸੈਲਾਨੀਆਂ ਨੇ ਮਹੱਤਵਪੂਰਨ ਸਿੱਖਿਆ ਦੇ ਨਾਲ ਰੋਮਾਂਚਕ ਅਨੁਭਵ ਕੀਤਾ ਪ੍ਰਰਾਪਤ ਤਰਨਪ੍ਰਰੀਤ ਸਿੰਘ, ਜ਼ੀਰਕਪੁਰ : ਉੱਤਰ ਭਾਰਤ ਦੇ ਪ੍ਰਸਿੱਧ ਚਿੜੀਆਘਰ ਛੱਤ ਬੀੜ ਵਿਖੇ ਜੰਗਲੀ ਜੀਵ ਸੁਰੱਖਿਆ ਸਪਤਾਹ ਦੇ ਤੀਜੇ ਦਿਨ ਮੰਗਲਵਾਰ ਨੂੰ ਰੇਂਗਣ ਵਾਲੇ ਜੀਵਾਂ ਦੀ ਜਾਣਕਾਰੀ ਸਬੰਧੀ ਮਾਹਿਰਾਂ ਦੀ ਦੇਖ ਰੇਖ ਹੇਠ ਇਕ ਵਿਸ਼ੇਸ਼ ਵਰਕਸ਼ਾਪ ਕਰਵਾਈ ਗਈ। ਚਿੜੀਆਘਰ ਪ੍ਰਬੰਧਕਾਂ ਵਲੋਂ ਸ਼ੈਸਨ ਲਈ ਨਵਾਂਸ਼ਹਿਰ ਦੇ ਨਿਖਿਲ ਸਾਗਰ ਨੂੰ ਵਿਸ਼ੇਸ਼ ਤੌਰ 'ਤੇ ਸੱਦਾ ਦਿੱਤਾ ਗਿਆ। ਨਿਖਿਲ ਸਾਗਰ ਰਾਜ ਜੰਗਲੀ ਜੀਵ ਸਲਾਹਕਾਰ ਬੋਰਡ ਦੇ ਸਾਬਕਾ ਮੈਂਬਰ ਅਤੇ ਪੰਜਾਬ ਦੇ ਆਨਰੇਰੀ ਵਾਈਲਡ ਲਾਈਫ ਵਾਰਡਨ ਅਤੇ ਅੱੈਨਜੀਓ ਵਾਈਲਡ ਲਾਈਫ ਕੰਜਰਵੇਸਨ ਸੁਸਾਇਟੀ, ਨਵਾਂਸ਼ਹਿਰ (ਰਜਿ.) ਦੇ ਸੰਸਥਾਪਕ ਹਨ। ਜਿਨ੍ਹਾਂ ਵਲੋਂ ਅੱਜ ਛੱਤਬੀੜ ਚਿੜੀਆਘਰ ਦੇ ਸੈਲਾਨੀਆਂ ਨੂੰ ਸੱਪਾਂ ਅਤੇ ਮੋਨੀਟਰ ਲਿਜਰਡਜ ਵਰਗੇ ਹੋਰ ਰੇਂਗਣ ਵਾਲੇ ਜੀਵਾਂ ਬਾਰੇ ਵਿਗਿਆਨਕ ਜਾਣਕਾਰੀ ਦਿੱਤੀ ਗਈ। ਮਾਹਿਰਾਂ ਵਲੋਂ ਪਾਈਥਨ, ਵੱਡੀ ਕਿਰਲੀ ਅਤੇ ਕੋਬਰਾ ਸੱਪ ਨੂੰ ਸੰਭਾਲਿਆ ਗਿਆ ਅਤੇ ਸਹੀ ਰੂਪ ਵਿਗਿਆਨਕ ਪਛਾਣ ਲਈ ਉਤਸ਼ਾਹੀ ਸੈਲਾਨੀਆਂ ਨੂੰ ਦਿਖਾਇਆ ਗਿਆ। ਸੈਲਾਨੀਆਂ ਨੂੰ ਘਰਾਂ ਅਤੇ ਹੋਰ ਖੇਤਰਾਂ 'ਚ ਮਨੁੱਖੀ ਜੰਗਲੀ ਜੀਵਾਂ ਦੇ ਟਕਰਾਅ ਦੇ ਮਾਮਲੇ 'ਚ ਸੱਪਾਂ ਦੇ ਵਿਹਾਰਕ ਨਮੂਨੇ ਬਾਰੇ ਵੀ ਸਿਖਾਇਆ ਗਿਆ। ਮਾਹਿਰਾਂ ਦੁਆਰਾ ਸਹੀ ਬਚਾਅ ਤਰੀਕਿਆਂ ਬਾਰੇ ਵਿਸਥਾਰ ਨਾਲ ਦੱਸਿਆ ਗਿਆ। ਇਸ ਵਰਕਸ਼ਾਪ 'ਚ ਸੈਲਾਨੀਆਂ ਖਾਸ ਕਰਕੇ ਵਿਦਿਆਰਥੀਆਂ ਨੇ ਡੂੰਘੀ ਦਿਲਚਸਪੀ ਦਿਖਾਈ ਅਤੇ ਭਵਿੱਖ ਲਈ ਦੁਰਲੱਭ ਗਿਆਨ ਪ੍ਰਰਾਪਤ ਕੀਤਾ। --- ਸੈਲਾਨੀ ਇਸ ਲਾਈਵ ਸ਼ੈਸਨ 'ਚ ਇਨ੍ਹਾਂ ਸੱਪਾਂ ਨੂੰ ਦੇਖ ਕੇ ਹੈਰਾਨ ਰਹਿ ਗਏ। ਜੇਕਰ ਇਹ ਸੱਪ ਮਨੁੱਖੀ ਰਿਹਾਇਸ਼ ਦੇ ਆਸ-ਪਾਸ ਰਹਿਣ ਵਾਲੇ ਸਥਾਨਾਂ 'ਤੇ ਨਜ਼ਰ ਆਉਂਦੇ ਹਨ ਤਾਂ ਉਸ ਸਮੇਂ ਕੀ ਕਰਨਾ ਚਾਹੀਦਾ ਹੈ ਇਸ ਬਾਰੇ ਵੀ ਜਾਣਕਾਰੀ ਦਿੱਤੀ ਗਈ। 1) ਸੱਪਾਂ ਨੂੰ ਨੁਕਸਾਨ ਨਾ ਪਹੁੰਚਾਓ। 2) ਉਹਨਾਂ ਨੂੰ ਨਾ ਛੇੜੋ। 3) ਸੱਪ ਨੂੰ ਆਪ ਫੜਨ ਦੀ ਕੋਸ਼ਿਸ਼ ਨਾ ਕਰੋ। 4) ਸੱਪਾਂ ਦੇ ਆਲੇ ਦੁਆਲੇ ਇਕੱਠੇ ਨਾ ਹੋਵੋ ਇਸ ਤੋਂ ਇਲਾਵਾ ਚਿੜੀਆਘਰ ਪ੍ਰਬੰਧਕਾਂ ਨੇ ਪੰਚਕੂਲਾ ਦੀ ਆਸ਼ਿਆਨਾ ਐੱਨਜੀਓ ਦੇ ਸਹਿਯੋਗ ਨਾਲ ਚੰਡੀਗੜ੍ਹ ਦੇ ਝੁੱਗੀ-ਝੌਪੜੀ ਵਾਲੇ ਖੇਤਰਾਂ ਦੇ ਹੋਣਹਾਰ ਨੌਜਵਾਨਾਂ ਨੂੰ ਜਾਗਰੂਕ ਕਰਨ ਲਈ ਵਿਸ਼ੇਸ਼ ਤੌਰ 'ਤੇ ਸੱਦਾ ਦਿੱਤਾ। ਰੈਪਟਾਈਲ ਟਾਕ ਤੋਂ ਬਾਅਦ 30 ਦੇ ਕਰੀਬ ਨੌਜਵਾਨਾਂ ਨੇ ਇੰਟਰਐਕਟਿਵ ਸ਼ੈਸਨ 'ਚ ਹਿੱਸਾ ਲਿਆ। ਇਸ ਮੌਕੇ ਵਾਈਲਡ ਲਾਈਫ ਵੀਕ ਲਾਈਫ਼ ਸਟਾਈਲ ਫ਼ਾਰ ਇਨਵੈਰਮੈਂਟ ਦੀ ਥੀਮ ਨਾਲ ਲੋਕਾਂ 'ਚ ਤੰਦਰੁਸਤ ਅਤੇ ਸਿਹਤਮੰਦ ਰਹਿਣ ਦਾ ਸੰਦੇਸ਼ ਦੇਣ ਲਈ ਬੁਲਾਏ ਗਏ ਨੌਜਵਾਨਾਂ ਨੇ ਪਾਵਰ ਯੋਗਾ ਵੀ ਕੀਤਾ। ਚਿੜੀਆਘਰ ਪ੍ਰਸ਼ਾਸਨ ਨੇ ਇਹ ਯਕੀਨੀ ਬਣਾਇਆ ਕਿ ਇਹ ਮਾਹਿਰ ਪ੍ਰਦਰਸ਼ਨ ਸਾਰੀਆਂ ਲੋੜੀਂਦੀਆਂ ਸੁਰੱਖਿਆ ਸਾਵਧਾਨੀਆਂ ਅਤੇ ਸਾਰੇ ਲੋੜੀਂਦੇ ਪ੍ਰਬੰਧਾਂ ਅਤੇ ਖੇਤਰ ਦੇ ਮਾਹਿਰਾਂ ਦੀ ਤਕਨੀਕੀ ਨਿਗਰਾਨੀ ਹੇਠ ਕੀਤਾ ਗਿਆ। ਫ਼ੀਲਡ ਡਾਇਰੈਕਟਰ, ਛੱਤਬੀੜ ਚਿੜੀਆਘਰ, ਸ੍ਰੀਮਤੀ ਕਲਪਨਾ ਕੇ, ਆਈਐੱਫਐੱਸ ਨੇ ਵਿਸ਼ੇਸ਼ ਤੌਰ 'ਤੇ ਜ਼ਿਕਰ ਕੀਤਾ ਕਿ ਅੱਜ ਦੀ ਵਰਕਸ਼ਾਪ “ਈਕੋਸਿਸਟਮ ਦੀ ਬਹਾਲੀ ਲਈ ਮੁੱਖ ਪ੍ਰਜਾਤੀਆਂ ਨੂੰ ਮੁੜ ਪ੍ਰਰਾਪਤ ਕਰਨਾ'' ਵਿਸ਼ੇ ਨੂੰ ਸਮਰਪਿਤ ਹੈ। ਚਿੜੀਆਘਰ ਦੇ ਸਿੱਖਿਆ ਅਫ਼ਸਰ ਕਮ ਰੇਂਜ ਅਫ਼ਸਰ ਹਰਪਾਲ ਸਿੰਘ ਨੇ ਦੱਸਿਆ ਕਿ ਹਾਲ ਹੀ 'ਚ ਸੈਲਾਨੀਆਂ ਲਈ ਬਣਾਇਆ ਗਿਆ ਓਪਨ ਏਅਰ ਪਲਾਜਾ ਜਾਗਰੂਕਤਾ ਗਤੀਵਿਧੀਆਂ ਲਈ ਸਹਾਈ ਹੈ। ਸੈਲਾਨੀ ਆਸਾਨੀ ਨਾਲ ਇਕੱਠੇ ਹੋ ਗਏ ਅਤੇ ਚਿੜੀਆਘਰ 'ਚ ਇਸ ਆਰਾਮਦਾਇਕ ਸੈੱਟ 'ਚ ਸ਼ੈਸਨ ਦਾ ਆਨੰਦ ਮਾਣਿਆ।