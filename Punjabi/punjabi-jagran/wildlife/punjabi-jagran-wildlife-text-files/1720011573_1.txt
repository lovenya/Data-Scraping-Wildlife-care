ਮਹਿੰਦਰ ਸਿੰਘ ਅਰਲੀਭੰਨ, ਕਲਾਨੌਰ : ਕਲਾਨੌਰ ਅਧੀਨ ਆਉਂਦੇ ਪਿੰਡ ਵਡਾਲਾ ਬਾਂਗਰ ਵਿਖੇ ਅਵਾਰਾ ਕੁੱਤਿਆਂ ਤੋਂ ਬਚਦਾ ਹਿਰਨ ਛੱਪੜ ਵਿਚ ਵੜ ਗਿਆ, ਜਿਸ ਨੂੰ ਬਚਾਉਣ ਲਈ ਪਿੰਡ ਵਾਸੀਆਂ ਵਲੋਂ ਬਚਾਉਣ ਦੀ ਜੱਦੋ-ਜਹਿਦ ਤੋਂ ਬਾਅਦ ਜੀਵ ਵਿਭਾਗ ਦੇ ਕਰਮਚਾਰੀਆਂ ਮੌਕੇ ਤੇ ਪਹੁੰਚ ਕਿ ਬਚਾਇਆ। ਇਸ ਸਬੰਧੀ ਬਲਾਕ ਸੰਮਤੀ ਕਲਾਨੌਰ ਦੇ ਚੇਅਰਮੈਨ ਮਨਦੀਪ ਸਿੰਘ ਪੰਨੂ ਵਡਾਲਾ ਬਾਂਗਰ ਤੇ ਪੰਜਾਬੀ ਲੋਕ ਕਲਾ ਮੰਚ ਦੇ ਪ੍ਰਧਾਨ ਰਣਜੀਤ ਸਿੰਘ ਰਾਣਾ ਨੇ ਦੱਸਿਆ ਕਿ ਪੈ ਰਹੀ ਸੰਘਣੀ ਧੁੰਦ ਕਾਰਨ ਭੱਟਕ ਕੇ ਆਏ ਜੰਗਲੀ ਹਿਰਨ ਦੇ ਪਿਛੇ ਅਵਾਰਾ ਕੁੱਤੇ ਲੱਗੇ ਹੋਏ ਸਨ ਤੇ ਜੰਗਲੀ ਹਿਰਨ ਅਪਣੀ ਜਾਨ ਬਚਾਉਂਦਾ ਹੋਇਆ ਪਿੰਡ ਵਡਾਲਾ ਬਾਂਗਰ ਦੇ ਛੱਪੜ ਵਿਚ ਵੜ ਗਿਆ। ਉਨਾਂ੍ਹ ਦੱਸਿਆ ਕਿ ਪਿੰਡ ਦੇ ਛੱਪੜ ਦੇ ਗੰਦੇ ਪਾਣੀ ਵਿੱਚ ਡੁੱਬੇ ਇਸ ਹਿਰਨ ਦੀ ਸੂਚਨਾ ਜੀਵ ਵਿਭਾਗ ਨੂੰ ਦਿੱਤੀ ਜਿਥੇ ਪਿੰਡ ਵਾਸੀ ਜੱਦੋਜਹਿਦ ਦੇ ਸਹਿਯੋਗ ਨਾਲ ਜੰਗਲੀ ਹਿਰਨ ਨੂੰ ਬਚਾਇਆ ਗਿਆ। ਇਸ ਮੌਕੇ 'ਤੇ ਵਿਭਾਗ ਦੇ ਰੇਂਜ ਅਫਸਰ ਬਖਸ਼ੀਸ਼ ਸਿੰਘ ਨੇ ਲੋਕਾਂ ਨੂੰ ਅਪੀਲ ਕੀਤੀ ਕਿ ਜੰਗਲੀ ਜੀਵਾਂ ਨੂੰ ਨੁਕਸਾਨ ਨਾ ਪਹੁੰਚਾਇਆ ਜਾਵੇ ਉਨਾਂ੍ਹ ਕਿਹਾ ਕਿ ਜੰਗਲੀ ਜੀਵਾਂ ਨੂੰ ਮਾਰਨ ਵਾਲਿਆਂ ਖਿਲਾਫ ਕਾਨੂੰਨੀ ਕਾਰਵਾਈ ਹੋਵੇਗੀ।