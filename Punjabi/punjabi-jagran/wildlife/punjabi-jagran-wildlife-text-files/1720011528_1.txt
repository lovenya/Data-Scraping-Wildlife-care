ਗੁਰਜੀਤ ਸਿੰਘ ਖ਼ਾਲਸਾ, ਰਾੜਾ ਸਾਹਿਬ : ਕੁਦਰਤ ਤੇ ਮਨੁੱਖ ਦਾ ਸ਼ੁਰੂ ਤੋਂ ਹੀ ਬੜਾ ਗੂੜਾ ਰਿਸ਼ਤਾ ਹੈ, ਜਿਸ 'ਚੋਂ ਰੁੱਖ ਸਾਡੇ ਜੀਵਨ 'ਚ ਬੜਾ ਅਹਿਮ ਰੋਲ ਅਦਾ ਕਰਦੇ ਹਨ। ਇਨ੍ਹਾਂ ਦੀ ਅਹਿਮੀਅਤ ਸਮਝਦੇ ਹੋਏ ਸਰਕਾਰੀ ਕਾਲਜ ਕਰਮਸਰ ਰਾੜਾ ਸਾਹਿਬ ਦੇ ਵਿਦਿਆਰਥੀਆਂ ਨੇ ਬੂਟੇ ਲਾਉਣ ਦਾ ਇਕ ਛੋਟਾ ਜਿਹਾ ਉਪਰਾਲਾ ਕੀਤਾ, ਜਿਸ 'ਚ ਕਾਲਜ ਦੇ ਵਿਦਿਆਰਥੀਆਂ ਨੇ ਅਪਣੀ ਕਿਰਤ ਨੂੰ ਸਫਲ ਕਰਦਿਆਂ ਹੱਥੀਂ ਬੂਟੇ ਲਗਾ ਕੇ ਇਸ ਮਹਾਨ ਕਾਰਜ 'ਚ ਯੋਗਦਾਨ ਪਾਇਆ। ਇਸ ਕਦਮ ਦੀ ਜਿੱਥੇ ਪਿੰ੍ਸੀਪਲ ਹਰਮੇਸ਼ ਲਾਲ, ਪੋ੍. ਡਾ. ਜਸਵੀਰ ਕੌਰ ਤੇ ਸਮੂਹ ਸਟਾਫ ਵੱਲੋਂ ਸ਼ਲਾਘਾ ਕੀਤੀ ਗਈ ਉੱਥੇ ਇਹ ਫ਼ੈਸਲਾ ਕੀਤਾ ਗਿਆ ਕਿ ਵਾਤਾਵਰਣ ਦੀ ਸ਼ੁੱਧਤਾ ਲਈ ਹਰ ਸਾਲ ਇਸੇ ਤਰ੍ਹਾਂ ਹੀ ਬੂਟੇ ਲਗਾਏ ਜਾਣਗੇ।