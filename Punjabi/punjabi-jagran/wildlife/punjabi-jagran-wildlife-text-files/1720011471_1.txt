ਜੇਐੱਨਐੱਨ : ਕੈਬਨਿਟ ਮੰਤਰੀ ਨਵਜੋਤ ਸਿੰਘ ਸਿੱਧੂ ਵੱਲੋਂ ਪਾਕਿਸਤਾਨ ਤੋਂ ਲਿਆਂਦੇ ਕਾਲੇ ਤਿੱੱਤਰ ਦਾ ਮਾਮਲਾ ਸੁਲਝਣ ਦਾ ਨਾਮ ਨਹੀਂ ਲੈ ਰਿਹਾ। ਇਸ ਸਬੰਧੀ ਗੇਂਦ ਫਿਰ ਤੋਂ ਪੰਜਾਬ ਸਰਕਾਰ ਦੇ ਪਾਲੇ 'ਚ ਆ ਗਈ ਹੈ। ਹੁਣ ਦੇਖਣਾ ਹੋਵੇਗਾ ਕਿ ਇਸ 'ਚ ਪੰਜਾਬ ਦਾ ਵਾਈਲਡ ਲਾਈਫ ਵਿਭਾਗ ਵੱਲੋਂ ਕੀ ਫ਼ੈਸਲਾ ਲਿਆ ਜਾਂਦਾ ਹੈ। ਜ਼ਿਕਰਯੋਗ ਹੈ ਕਿ ਕਰਤਾਰਪੁਰ ਕੋਰੀਡੋਰ ਦੇ ਨੀਂਹ ਪੱਥਰ ਰੱਖਣ ਲਈ ਪਾਕਿ ਗਏ ਨਵਜੋਤ ਸਿੰਘ ਸਿੱਧੂ ਤੇ ਉਥੋਂ ਦੀ ਮੁੱਖ ਮੰਤਰੀ ਕੈਪਟਨ ਅਮਰਿੰਦਰ ਸਿੰਘ ਨੂੰ ਤੋਹਫੇ 'ਚ ਦੇਣ ਲਈ ਸਟੱਫਡ ਤਿੱਤਰ ਲੈ ਕੇ ਆਏ ਸਨ ਪਰ ਕੈਪਟਨ ਨੇ ਇਹ ਤੋਹਫਾ ਲੈਣ ਤੋਂ ਇਨਕਾਰ ਕਰ ਦਿੱਤਾ। ਇਸ ਨੂੰ ਲੈਣ ਅਤੇ ਰੱਖਣ ਦੇ ਬਾਰੇ ਸੀਐੱਮ ਦਫਤਰ ਨੇ ਵਾਈਲਡ ਲਾਈਫ ਵਿਭਾਗ ਦੀ ਸਲਾਹ ਮੰਗੀ ਹੈ। ਚੰਡੀਗੜ੍ਹ ਪ੍ਰਸ਼ਾਸਨ ਨੇ ਵਣ ਤੇ ਵਣ ਜੀਵ ਵਿਭਾਗ ਦੇ ਚੀਫ ਵਾਈਲਡ ਵਾਰਡਨ ਦੇਬੇਂਦਰਾ ਦਲਾਈ ਨੇ ਐਨੀਮਲ ਵੈੱਲਫੇਅਰ ਬੋਰਡ ਆਫ ਇੰਡੀਆ ਦੇ ਚੇਅਰਮੈਨ ਨੂੰ ਪੱਤਰ ਲਿਖ ਕੇ ਕਿਹਾ ਕਿ ਪੰਜਾਬ ਦੇ ਕੈਬਨਿਟ ਮੰਤਰੀ ਨਵਜੋਤ ਸਿੰਘ ਸਿੱਧੂ ਵੱਲੋਂ ਪਾਕਿ ਤੋਂ ਲਿਆਂਦੇ ਤਿੱਤਰ ਦੇ ਮਾਮਲੇ ਦੀ ਜਾਂਚ ਲਈ ਉਨ੍ਹਾਂ ਨੂੰ ਨਿਰਦੇਸ਼ ਮਿਲੇ ਸਨ ਪਰ ਦਲਾਈ ਨੇ ਆਪਣੇ ਪੱਤਰ 'ਚ ਲਿਖਿਆ ਹੈ ਕਿ ਇਹ ਮਾਮਲਾ ਪੰਜਾਬ ਨਾਲ ਸਬੰਧਿਤ ਹੈ। ਪੰਜਾਬ ਦੇ ਵਾਈਲਡ ਲਾਈਫ ਵਾਰਡਨ ਨੇ ਇਸ ਸਬੰਧੀ ਉਨ੍ਹਾਂ ਦੇ ਫੋਨ 'ਤੇ ਗੱਲ ਕੀਤੀ ਸੀ। ਪੰਜਾਬ ਦਾ ਵਣ ਵਿਭਾਗ ਵੀ ਇਸ ਸਬੰਧੀ ਸਤਰੇ ਤੱਤਾਂ ਤੋਂ ਚੰਗੀ ਤਰ੍ਹਾਂ ਜਾਣੂ ਹੈ ਕਿ ਪਾਕਿਸਤਾਨ ਤੋਂ ਸਟੱਫਡ ਕਤਲਾ ਤਿੱਤਰ ਭਾਰਤ ਲਿਆਂਦਾ ਗਿਆ। ਕਾਨੂੰਨ ਕੇ ਤਹਿਤ ਇਸ ਮਾਮਲੇ ਦੀ ਜਾਂਚ ਪੰਜਾਬ ਦੇ ਸਬੰਧਿਤ ਵਿਭਾਗ ਤੋਂ ਹੋਣੀ ਚਾਹੀਦੀ ਹੈ। ਓਧਰ ਕੈਬਨਿਟ ਮੰਤਰੀ ਨਵਜੋਤ ਸਿੰਘ ਸਿੱਧੂ ਨਾਲ ਜੁੜੇ ਕਾਲੇ ਤਿੱਤਰ ਦੇ ਮਾਮਲੇ 'ਚ ਪੰਜਾਬ ਵਾਈਡਲਾਈਫ ਵਿਭਾਗ ਦਾ ਕੋਈ ਵੀ ਅਧਿਕਾਰੀ ਬੋਲਣ ਨੂੰ ਰਾਜ਼ੀ ਨਹੀਂ ਹੈ। ਸੀਐੱਮ ਦਫਤਰ ਦੇ ਇਕ ਸਥਨੀਅਰ ਅਧਿਕਾਰੀ ਨੇ ਕਿਹਾ ਕਿ ਮੁੱਖ ਮੰਤਰੀ ਨੇ ਇਹ ਮ ਾਮਲਾ ਉਸੇ ਦਿਨ ਵਣ ਵਿਭਾਗ ਨੂੰ ਸੌੱਪ ਦਿੱਤਾ ਸੀ ਜਦੋਂ ਤਿੱਤਰ ਬਾਰੇ ਸਿੱਖਿਆ ਵਜੋਂ ਇਸ ਦੀ ਵਰਤੋ ਕਰ ਲੈਣ। ਉਨ੍ਹਾਂ ਕਿਹਾ ਕਿ ਇਸ 'ਚ ਜਾਂਚ ਜਿਹਾ ਕੋਈ ਮਾਮਲਾ ਨਹੀਂ ਬਣਦਾ ਕਿਉਂਕਿ ਇਹ ਮਾਮਲਾ ਵਿਭਾਗ ਨੂੰ ਸੌਂਪ ਦਿੱਤਾ ਗਿਆ ਹੈ। ਉਥੇ ਹੀ ਪੰਜਾਬ ਦੇ ਚੀਫ ਵਾਈਲਡ ਲਾਈਫ ਵਾਰਡਨ ਕੁਲਦੀਪ ਕੁਮਾਰ ਨੂੰ ਕਈ ਵਾਰ ਫੋਨ ਕੀਤਾ ਗਿਆ ਪਰ ਉਨ੍ਹਾਂ ਨਾਲ ਸਪੰਰਤ ਨਹੀਂ ਹੋ ਸਕਿਆ। ਗ਼ੈਰ ਕਾਨੂੰਨੀ ਢੰਗ ਨਾਲ ਲਿਆਂਦਾ ਲਿਜਾਂਦਾ ਗਿਆ ਤਿੱਤਰ ਓਧਰ ਵਾਈਲਡ ਲਾਈਫ ਨਾਲ ਜੁੜੇ ਇਕ ਵਿਸ਼ੇਸ਼ ਸੂਤਰ ਦੇ ਅਨੁਸਾਰ ਪਹਿਲਾਂ ਪਾਕਿਸਤਾਨ ਤੋਂ ਬਿਨਾਂ ਟ੍ਰਾਂਜ਼ਿਟ ਪਰਮਿਟ ਦੇ ਸਟੱਫਡ ਕਤਲਾ ਤਿੱਤਰ ਪੰਜਾਬ ਲਿਆਂਦਾ ਗਿਆ। ਉਥੋਂ ਫਿਰ ਬਿਨਾਂ ਟ੍ਰਾਂਜ਼ਿਟ ਪਰਮਿਟ ਦੇ ਚੰਡੀਗੜ੍ਹ ਲਿਜਾਂਦਾ ਗਿਆ, ਜੋ ਕਿ ਗ਼ੈਰ ਕਾਨੂੰਨੀ ਹੈ। ਹੁਣ ਚੰਡੀਗੜ੍ਹ ਵਾਈਲਡ ਲਾਈਫ ਨੇ ਜਾਂਚ ਲਈ ਪੰਜਾਬ ਨੂੰ ਜ਼ਿੰਮੇਵਾਰੀ ਸੌਂਪ ਦਿੱਤੀ ਹੈ। ਇਸਤੋਂ ਸਪੱਸ਼ਟ ਹੈ ਕਿ ਇਸ ਮਾਮਲੇ ਨੂੰ ਗੋਲਮੋਲ ਕਰਨ ਦਾ ਯਤਨ ਕੀਤਾ ਜਾ ਰਿਹਾ ਹੈ। ਉਨ੍ਹਾਂ ਦਾ ਕਹਿਣਾ ਹੈ ਕਿ ਮਾਮਲਾ ਗੰਭੀਰ ਹੈ ਤੇ ਇਸ 'ਚ ਕਾਨੂੰਨ ਦੇ ਤਹਿਤ ਕਾਰਵਾਈ ਹੋਣੀ ਚਾਹੀਦੀ ਹੈ।