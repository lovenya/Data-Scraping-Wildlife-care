ਅਵਤਾਰ ਧੀਮਾਨ, ਜ਼ੀਰਕਪੁਰ : ਛੱਤਬੀੜ ਚਿੜੀਆਘਰ ਵਿਖੇ ਅੱਜ ਜੰਗਲੀ ਜੀਵ ਹਫ਼ਤੇ ਦੇ ਅੰਤਿਮ ਦਿਨ ਸਾਈਕਲੋਥਨ ਰਾਈਡ ਦਾ ਆਯੋਜਨ ਕੀਤਾ ਗਿਆ। ਛੱਤਬੀੜ ਚਿੜੀਆਘਰ ਅਤੇ ਸਾਈਕਲਗਿਰੀ ਸਾਈਕਿਲੰਗ ਕਲੱਬ ਵਲੋਂ ਸਾਂਝੇ ਤੌਰ 'ਤੇ ਕਰਵਾਏ ਇਸ ਸਮਾਗਮ 'ਚ 50 ਬੱਚਿਆਂ ਤੋਂ ਇਲਾਵਾ 350 ਤੋਂ ਵੱਧ ਸਾਈਕਲਿਸਟਾਂ ਨੇ ਉਤਸ਼ਾਹ ਨਾਲ ਹਿੱਸਾ ਲਿਆ। ਸਾਈਕਲੋਥੌਨ ਸਵੇਰੇ 5:30 ਵਜੇ ਏਅਰਪੋਰਟ ਰੋਡ 'ਤੇ ਸਥਿਤ ਗੁਰਦੁਆਰਾ ਸਿੰਘ ਸ਼ਹੀਦਾ ਤੋਂ ਸ਼ੁਰੂ ਹੋ ਕੇ 15 ਕਿਲੋਮੀਟਰ ਦੀ ਦੂਰੀ ਤੈਅ ਕਰਕੇ ਚਿੜੀਆਘਰ ਕੰਪਲੈਕਸ ਵਿਖੇ ਪੁੱਜੀ ਪਹੁੰਚੀ। ਇਸ ਤੋਂ ਬਾਅਦ ਸਾਈਕਲ ਸਵਾਰਾਂ ਨੇ ਚਿੜੀਆਘਰ ਦੇ ਅੰਦਰ ਚੱਕਰ ਲਾਇਆ ਅਤੇ ਵਣਪੇ੍ਮੀਆਂ ਅਤੇ ਜੰਗਲੀ ਜੀਵ ਪੇ੍ਮੀਆਂ ਨੂੰ ਵਾਤਾਵਰਣ ਸੰਭਾਲ ਦਾ ਸੁਨੇਹਾ ਦਿੱਤਾ। ਸਾਈਕਲਗਿਰੀ ਗਰੁੱਪ ਦੇ ਵਾਈਸ ਪ੍ਰਰੈਜ਼ੀਡੈਂਟ ਅਕਸ਼ਿਤ ਪਾਸੀ ਨੇ ਕਿਹਾ ਕਿ ਉਹ ਨਾ ਸਿਰਫ਼ ਸਾਈਕਿਲੰਗ ਨੂੰ ਉਤਸ਼ਾਹਿਤ ਕਰਦੇ ਹਨ ਸਗੋਂ ਟਿਕਾਊ ਜੀਵਨ ਅਤੇ ਸਾਡੇ ਵਾਤਾਵਰਨ ਦੀ ਸੁਰੱਖਿਆ ਦਾ ਅਹਿਮ ਸੰਦੇਸ਼ ਵੀ ਦਿੰਦੇ ਹਨ। ਡਾ. ਸੁਨੈਨਾ ਬਾਂਸਲ ਨੇ ਬੱਚਿਆਂ ਲਈ ਇਕ ਆਕਰਸ਼ਕ ਕੁਇੱਜ਼ ਪੋ੍ਗਰਾਮ ਦਾ ਆਯੋਜਨ ਕੀਤਾ ਜਿਸ ਦੇ ਜੇਤੂ ਬੱਚਿਆਂ ਨੂੰ ਸਮਾਗਮ 'ਚ ਸਨਮਾਨਿਤ ਕੀਤਾ ਗਿਆ। ਇਸ ਮੌਕੇ ਪੋ੍ਗਰਾਮ ਦੌਰਾਨ ਚਿੜੀਆਘਰ ਦੇ ਜੂ ਐਜੂਕੇਸ਼ਨ ਅਫ਼ਸਰ ਹਰਪਾਲ ਸਿੰਘ ਨੇ ਸਾਰੇ ਮੁਕਾਬਲੇਬਾਜਾਂ ਦਾ ਧੰਨਵਾਦ ਕੀਤਾ ਅਤੇ ਦਰਸ਼ਕਾਂ ਵਲੋਂ ਜਾਨਵਰਾਂ ਅਤੇ ਜੰਗਲੀ ਜੀਵ ਹਫ਼ਤੇ ਸਬੰਧੀ ਪੁੱਛੇ ਸਵਾਲਾਂ ਦੇ ਜਵਾਬ ਦਿੱਤੇ। ਸਾਈਕਲਿਸਟਾਂ ਨੇ ਆਪਣੀ ਰਚਨਾਤਮਕਤਾ ਦਾ ਪ੍ਰਦਰਸ਼ਨ ਕਰਦੇ ਹੋਏ ਆਪਣੇ ਸਾਈਕਲਾਂ ਨੂੰ ਸੁੰਦਰ ਤਖ਼ਤੀਆਂ ਨਾਲ ਸਜਾਇਆ ਹੋਇਆ ਸੀ। ਸਭ ਤੋਂ ਵੱਧ ਰਚਨਾਤਮਕ ਢੰਗ ਨਾਲ ਸਜਾਏ ਗਏ ਸਾਈਕਲਾਂ ਨੂੰ ਇਨਾਮ ਦੇ ਕੇ ਸਨਮਾਨਿਤ ਕੀਤਾ ਗਿਆ, ਜਿਸ ਵਿੱਚ ਨੌਜਵਾਨ ਜੇਤੂਆਂ 'ਚ ਭਾਵਿਕ, ਪ੍ਰਗੁਣ ਸੈਣੀ ਅਤੇ ਸ਼ਹਿਜ਼ਾਦ ਵਾਲੀਆ ਅਤੇ ਬਾਲਗ ਜੇਤੂਆਂ 'ਚ ਦਕਸ਼ ਹੋਰਾ, ਸਾਕਸ਼ੀ ਗੋਇਲ ਅਤੇ ਹਰਪ੍ਰਰੀਤ ਵਾਲੀਆ ਸ਼ਾਮਲ ਸਨ। ਉਨ੍ਹਾਂ ਦੱਸਿਆ ਕਿ ਇਸ ਜੰਗਲੀ ਜੀਵ ਹਫ਼ਤੇ ਦੌਰਾਨ ਲਗਭਗ 17 ਹਜ਼ਾਰ ਸੈਲਾਨੀਆਂ ਨੇ ਚਿੜੀਆਘਰ ਵੇਖਿਆ ਅਤੇ ਜਾਨਵਰਾਂ ਬਾਰੇ ਵਿਸਥਾਰ ਨਾਲ ਜਾਣਕਾਰੀ ਲਈ। ਉਨ੍ਹਾਂ ਦੱਸਿਆ ਕਿ ਜੰਗਲੀ ਜੀਵ ਹਫ਼ਤੇ ਦੌਰਾਨ ਕੀਤੇ ਗਏ ਸੂਬਾ ਪੱਧਰੀ ਸਮਾਗਮ ਦੌਰਾਨ ਜੰਗਲਾਤ ਮੰਤਰੀ ਲਾਲ ਚੰਦ ਕਟਾਰੂਚੱਕ ਵਲੋਂ ਸੈਲਾਨੀ ਲਈ ਵਾੜੇ 'ਚ ਛੱਡਿਆ ਟਾਈਗਰਾਂ ਦਾ ਜੋੜਾ ਆਕਰਸ਼ਣ ਦਾ ਕੇਂਦਰ ਬਣਿਆ ਰਿਹਾ। ਇਸ ਜੰਗਲੀ ਜੀਵ ਹਫ਼ਤੇ ਦੌਰਾਨ ਹਰ ਦਿਨ ਵੱਖ ਵੱਖ ਜਾਨਵਰਾਂ ਬਾਰੇ ਜੂ ਕੀਪਰ ਟਾਕ ਕਰਵਾਈ ਗਈ। ਉਨ੍ਹਾਂ ਦੱਸਿਆ ਕਿ ਇਸ ਹਫ਼ਤੇ ਦੌਰਾਨ ਖੇਤਰ ਦੇ ਅਤੇ ਨੇੜੇ ਤੇੜੇ ਦੇ ਦਰਜਣਾ ਸਰਕਾਰੀ ਅਤੇ ਨਿੱਜੀ ਸਕੂਲਾਂ ਦੇ ਸੈਂਕੜੇ ਵਿਦਿਆਰਥੀਆਂ ਨੇ ਚਿੜੀਆਘਰ ਪ੍ਰਬੰਧਕਾਂ ਵਲੋਂ ਕਰਵਾਏ ਗਏ ਕੁਇਜ਼, ਲੇਖ ਅਤੇ ਡਰਾਇੰਗ ਮੁਕਾਬਲਿਆਂ 'ਚ ਭਾਗ ਲਿਆ ਅਤੇ ਆਪਣੀਆਂ ਰਚਨਾਵਾਂ ਨਾਲਾ ਸਭ ਨੂੰ ਮੰਤਰ ਮੁਗਧ ਕਰ ਦਿੱਤਾ। ਉਨ੍ਹਾਂ ਇਸ ਜੰਗਲੀ ਜੀਵ ਹਫ਼ਤੇ ਨੂੰ ਕਾਮਯਾਬ ਬਣਾਉਣ 'ਚ ਆਪਣਾ ਵਡਮੁੱਲਾ ਯੋਗਦਾਨ ਦੇਣ ਲਈ ਸੈਲਾਨੀਆਂ ਦਾ ਤਹਿ ਦਿਲ ਤੋਂ ਧੰਨਵਾਦ ਕੀਤਾ ਅਤੇ ਚਿੜਿਆਘਰ ਸਟਾਫ਼ ਵਲੋਂ ਕੀਤੀ ਗਈ ਮਿਹਨਤ ਲਈ ਉਨ੍ਹਾਂ ਨੂੰ ਵਧਾਈ ਵੀ ਦਿੱਤੀ।