ਨਵੀਂ ਦਿੱਲੀ, ਆਨਲਾਈਨ ਡੈਸਕ : ਜੰਗਲੀ ਜੀਵਾਂ ਦੇ ਗ਼ੈਰ-ਕਾਨੂੰਨੀ ਵਪਾਰ ਨੂੰ ਖ਼ਤਮ ਕਰਨ ਲਈ ਜੰਗਲੀ ਜੀਵ ਸਨਿਫਰ ਕੁੱਤਿਆਂ ਨੂੰ ਉਨ੍ਹਾਂ ਦੇ 28 ਸੰਚਾਲਕਾਂ ਨੇ ਸੱਤ ਮਹੀਨੇ ਦੀ ਲੰਬੀ ਮੁਸ਼ਕਲ ਟ੍ਰੇਨਿੰਗ ਦਿੱਤੀ। ਉਂਝ ਸੁਪਰ ਸਨਿਫਰ ਦੇ ਨਾਂ ਨਾਲ ਮਸ਼ਹੂਰ ਜੰਗਲੀ ਜੀਵਨ ਸਨਿਫਰ ਕੁੱਤਿਆਂ ਨੇ ਜੰਗਲੀ ਜੀਵ ਅਪਰਾਧਾਂ ਖਿਲਾਫ਼ ਭਾਰਤ ਵੱਲੋਂ ਛੇੜੀ ਗਈ ਜੰਗ ਵਿਚ ਆਪਣੀ ਯੋਗਤਾ ਤੇ ਕਾਬਲੀਅਤ ਨੂੰ ਹਮੇਸ਼ਾ ਸਿੱਧ ਕੀਤਾ ਹੈ। 20 ਨਵੰਬਰ 2021 ਨੂੰ ਜੰਗਲੀ ਜੀਵ ਸਨਿਫਰ ਡਾਗ ਫੋਰਸ 'ਚ ਸ਼ਾਮਲ ਹੋਣ ਲਈ ਲੰਬੇ ਟ੍ਰੇਨਿੰਗ ਪ੍ਰੋਗਰਾਮ ਨੂੰ ਸਫਲਤਾਪੂਰਵਕ ਪੂਰਾ ਕੀਤਾ। ਜੰਗਲੀਜੀਵ ਸਨਿਫਰ ਕੁੱਤਿਆਂ ਦੀ ਇਸ ਨਵੀਂ ਇਕਾਈ ਨੇ ਭਾਰਤ-ਤਿੱਬਤ ਸਹੱਦ ਪੁਲਿਸ ਬਲ ਦੇ ਪੰਚਕੂਲਾ, ਹਰਿਆਣਾ ਕੈਂਪ ਸਥਿਤ ਬੇਸਿਕ ਟ੍ਰੇਨਿੰਗ ਸੈਂਟਰ ਤੋਂ ਸਫਲਤਾਪੂਰਵਕ ਟ੍ਰੇਨਿੰਗ ਪੂਰੀ ਕੀਤੀ। ਇਹ ਟ੍ਰੈਫਿਕ ਅਤੇ ਡਬਲਯੂਡਬਲਯੂਐੱਫ ਇੰਡੀਆ (WWF India) ਵੱਲੋਂ 2008 ਵਿਚ ਸ਼ੁਰੂ ਕੀਤੇ ਗਏ ਆਗਾਮੀ ਸਨਿਫਰ ਡਾਗ ਟ੍ਰੇਨਿੰਗ ਪ੍ਰੋਗਰਾਮ 'ਚ ਟ੍ਰੇਨਿੰਗ ਪਾਉਣ ਵਾਲਾ ਨੌਵਾਂ ਬੈਚ ਬਣ ਗਿਆ ਹੈ। ਇਸ ਪ੍ਰੋਗਰਾਮ ਤਹਿਤ ਹੁਣ ਤਕ ਕੁੱਲ 88 ਜੰਗਲੀ ਜੀਵ ਸਨਿਫਰ ਡਾਗ ਸਕੁਐਡ ਨੂੰ ਟਰੇਨਡ ਕੀਤਾ ਜਾ ਚੁੱਕਾ ਹੈ। ਬੈਚ ਦੀ ਪਾਸਿੰਗ ਆਉਟ ਪਰੇਡ ਦੌਰਾਨ ਡਾਇਰੈਕਟਰ, ਬੀਟੀਸੀ-ਆਈਟੀਬੀਪੀ, ਪੰਚਕੂਲਾ ਹਰਿਆਣਾ ਨੇ ਕਿਹਾ ਕਿ ਜੰਗਲੀ ਜੀਵ ਦੇ ਗ਼ੈਰ-ਕਾਨੂੰਨੀ ਵਪਾਰ ਨੂੰ ਖ਼ਤਮ ਕਰਨ ਦੇ ਵਿਸ਼ੇਸ਼ ਉਦੇਸ਼ ਨਾਲ ਇਸ ਪ੍ਰੋਗਰਾਮ ਨੂੰ ਬੇਹੱਦ ਧਿਆਨ ਨਾਲ ਤਿਆਰ ਕੀਤਾ ਗਿਆ ਸੀ, ਜਿਸ ਵਿਚ ਬੁਨਿਆਦੀ ਹੁਨਰ ਆਗਿਆਕਾਰਤਾ ਤੇ ਖੋਜ ਨੂੰ ਸ਼ਾਮਲ ਕੀਤਾ ਗਿਆ। ਕੁੱਤਿਆਂ ਨੂੰ ਟ੍ਰੇਨਿੰਗ ਸੰਸਥਾਨ 'ਚ ਬਾਘ ਤੇ ਤੇਂਦੁਏ ਦੀ ਖਾਲ, ਹਾਥੀ ਦੰਦ ਤੇ ਚੀਤਲ ਤੇ ਸਾਂਬਰ ਦੇ ਸਿੰਙਾਂ ਦੀ ਗੰਧ ਪਛਾਣਨ ਦੀ ਟ੍ਰੇਨਿੰਗ ਦਿੱਤੀ ਗਈ। ਨਾਲ ਹੀ ਕੁੱਤਿਆਂ ਦੇ ਸੰਚਾਲਕਾਂ ਨੂੰ ਇਹ ਵੀ ਸਿਖਾਇਆ ਗਿਆ ਕਿ ਕਿਵੇਂ ਉਹ ਆਪਣੇ ਕੁੱਤਿਆਂ ਨੂੰ ਸੇਵਾ ਦੌਰਾਨ ਵੀ ਕਿਸੇ ਵਸਤੂ ਵਿਸ਼ੇਸ਼ ਦੀ ਗੰਧ ਪਛਾਣਨ ਦੀ ਟ੍ਰੇਨਿੰਗ ਦੇ ਸਕਦੇ ਹਨ ਜਿਸ ਨਾਲ ਟ੍ਰੇਨਿੰਗ ਪ੍ਰੋਗਰਾਮ ਦੀ ਸਮਾਪਤੀ ਤੋਂ ਬਾਅਦ ਵੀ ਹੁਨਰ ਵਿਕਾਸ ਦਾ ਅਵਸਰ ਮਿਲੇ।