ਨਿਊਯਾਰਕ (ਆਈਏਐੱਨਐੱਸ) : ਕੋਰੋਨਾ ਵਾਇਰਸ (ਕੋਵਿਡ-19) ਦਾ ਹੁਣ ਜੰਗਲੀ ਜੀਵਾਂ 'ਤੇ ਵੀ ਖ਼ਤਰਾ ਪਾਇਆ ਗਿਆ ਹੈ। ਵੱਡੇ ਪੈਮਾਨੇ 'ਤੇ ਕੀਤੇ ਗਏ ਇਕ ਅਧਿਐਨ 'ਚ ਖੋਜਾਰਥੀਆਂ ਨੇ ਦੱਸਿਆ ਕਿ ਇਸ ਖ਼ਤਰਨਾਕ ਵਾਇਰਸ ਦਾ ਪਸਾਰ ਇਨਸਾਨਾਂ ਤੋਂ ਜੰਗਲੀ ਜੀਵਾਂ 'ਚ ਵੀ ਹੋ ਸਕਦਾ ਹੈ। ਇਸ ਦਾ ਬਹੁਤ ਜ਼ਿਆਦਾ ਜੋਖ਼ਮ ਪਾਇਆ ਗਿਆ ਹੈ। ਮੈਮਲ ਰੀਵਿਊ ਮੈਗਜ਼ੀਨ 'ਚ ਪ੍ਰਕਾਸ਼ਿਤ ਅਧਿਐਨ ਅਨੁਸਾਰ, ਕੋਰੋਨਾ ਦਾ ਕਾਰਨ ਬਣਨ ਵਾਲੇ ਸਾਰਸ-ਕੋਵੀ-2 ਵਾਇਰਸ ਜੇ ਜੰਗਲੀ ਥਣਧਾਰੀ ਪਸ਼ੂਆਂ 'ਚ ਫੈਲ ਗਿਆ ਤਾਂ ਇਸ ਨਾਲ ਉਨ੍ਹਾਂ ਨਸਲਾਂ ਲਈ ਖ਼ਤਰਾ ਵੱਧ ਸਕਦਾ ਹੈ, ਜੋ ਪਹਿਲਾਂ ਤੋਂ ਹੀ ਲੋਪ ਹੋਣ ਕੰਢੇ ਹੈ। ਖੋਜਾਰਥੀਆਂ ਨੇ ਲੋਕਾਂ ਨੂੰ ਅਪੀਲ ਕੀਤੀ ਹੈ ਕਿ ਉਹ ਜੰਗਲੀ ਜੀਵਾਂ 'ਚ ਸਿੱਧੇ ਤੇ ਅਸਿੱਧੇ ਸੰਪਰਕ 'ਚ ਪਹਿਲਾਂ ਸਵੱਛਤਾ ਸਬੰਧੀ ਸਾਵਧਾਨੀਆਂ ਦੀ ਪਾਲਣਾ ਕਰਨ। ਹਾਲਾਂਕਿ ਜ਼ਿਆਦਾਤਰ ਲੋਕਾਂ ਦਾ ਜੰਗਲੀ ਜੀਵਾਂ ਨਾਲ ਕੋਈ ਸਿੱਧਾ ਸੰਪਰਕ ਨਹੀਂ ਹੁੰਦਾ ਹੈ। ਜੇ ਜੰਗਲੀ ਜੀਵਾਂ 'ਚ ਇਹ ਇਨਫੈਕਸ਼ਨ ਫੈਲ ਗਿਆ ਤਾਂ ਇਸ 'ਤੇ ਕੰਟਰੋਲ ਕਰਨਾ ਕਾਫੀ ਔਖਾ ਹੋ ਸਕਦਾ ਹੈ। ਹਾਲੇ ਤਕ ਇਨਸਾਨਾਂ 'ਚ ਇਨਫੈਕਸ਼ਨ 'ਤੇ ਰੋਕ ਨਹੀਂ ਲਾਈ ਜਾ ਸਕਦੀ ਹੈ। ਬੈਲਜੀਅਮ ਦੀ ਐਂਟਵਰਪ ਯੂਨੀਵਰਸਿਟੀ ਦੀ ਖੋਜਕਰਤਾ ਸੋਫੀ ਗ੍ਰੈਸਿਲਸ ਨੇ ਕਿਹਾ, 'ਇਸ ਮਹਾਮਾਰੀ ਨੂੰ ਬਹੁਤੀਆਂ ਨਸਲਾਂ ਦੀ ਸਮੱਸਿਆ ਬਣਨ ਤੋਂ ਰੋਕਣ ਦੀ ਜ਼ਰੂਰਤ ਹੈ।'।