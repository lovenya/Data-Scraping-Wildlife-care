ਜੇਐੱਨਐੱਨ, ਨੈਨੀਤਾਲ: ਹਾਥੀ ਲਈ ਹੁਣ ਤੁਸੀਂ ਬੇਰਹਿਮ, ਗੁੱਸੇ, ਹਿੰਸਕ ਵਰਗੇ ਸ਼ਬਦਾਂ ਦੀ ਵਰਤੋਂ ਨਹੀਂ ਕਰ ਸਕੋਗੇ। ਇਸਦੇ ਲਈ ਕੇਂਦਰੀ ਵਾਤਾਵਰਨ, ਜੰਗਲਾਤ ਤੇ ਜਲਵਾਯੂ ਪਰਿਵਰਤਨ ਮੰਤਰਾਲੇ ਨੇ (ਹਾਥੀ ਪ੍ਰਾਜੈਕਟ) ਨਾਲ ਜੁਡ਼ੇ 17 ਸੂਬਿਆਂ ਦੇ ਪ੍ਰਮੁੱਖ ਜੰਗਲਾਤ ਦੇ ਕੰਜ਼ਰਵੇਟਰਜ਼ ਨੂੰ ਆਦੇਸ਼ ਜਾਰੀ ਕਰ ਹਾਥੀਆਂ ਲਈ ਨਕਾਰਾਤਮਕ ਸ਼ਬਦਾਂ ਦੇ ਸੰਬੋਧਨ ਨੂੰ ਤੁਰੰਤ ਪ੍ਰਭਾਵ ਨਾਲ ਰੋਕਣ ਲਈ ਕਿਹਾ ਹੈ। ਅਜਿਹੇ ’ਚ ਭਾਵੇਂ ਹਾਥੀ ਖੇਤਾਂ ’ਚ ਖਡ਼੍ਹੀ ਫਸਲ ਨੂੰ ਖਰਾਬ ਕਰ ਦੇਣ ਜਾਂ ਫਿਰ ਕਿਸੇ ਦੀ ਜਾਨ ਹੀ ਕਿਉਂ ਨਾ ਲੈ ਲੈਣ। ਉਸਦੇ ਲਈ ਨਾ ਵਿਭਾਗ ਨਕਾਰਾਤਮਕ ਸ਼ਬਦਾਂ ਦੀ ਵਰਤੋਂ ਕਰ ਸਕੇਗਾ ਤੇ ਨਾ ਹੀ ਆਮ ਲੋਕ। ਜਿਮ ਕਾਰਬੇਟ ਨੈਸ਼ਨਲ ਪਾਰਕ ਦੇ ਨਿਰਦੇਸ਼ਕ ਰਾਹੁਲ ਦੱਸਦੇ ਹਨ ਕਿ ਹਾਥੀਆਂ ਨੂੰ ਬੁੱਧੀਮਾਨ ਜੰਗਲੀ ਜੀਵ ਮੰਨਿਆ ਜਾਂਦਾ ਹੈ। ਜਦੋਂ ਤਕ ਖੁਦ ’ਤੇ ਸੰਕਟ ਨਾ ਹੋਵੇ ਉਦੋਂ ਤਕ ਕਿਸੇ ’ਤੇ ਹਮਲਾ ਨਹੀਂ ਕਰਦੇ। ਇਸ ਲਈ ਉਨ੍ਹਾਂ ਨੂੰ ਸਨਮਾਨ ਦੀ ਨਜ਼ਰ ਨਾਲ ਦੇਖਣਾ ਚਾਹੀਦਾ ਹੈ। ਇਕ ਸਭ ਤੋਂ ਬਜ਼ੁਰਗ ਮਾਦਾ ਹਾਥੀ ਹੀ ਆਪਣੇ ਝੁੰਡ ਨੂੰ ਕੰਟਰੋਲ ਕਰਦੀ ਹੈ। ਹਾਥੀ ਭਾਵੇਂ ਕਿਨਾ ਹੀ ਤਾਕਤਵਰ ਕਿਉਂ ਨਾ ਹੋਵੇ ਉਸ ਨੂੰ ਆਪਣੇ ਝੁੰਡ ਦੇ ਮੁਖੀ ਦੀ ਗੱਲ ਮੰਨਣੀ ਹੁੰਦੀ ਹੈ। ਅਜਿਹੇ ’ਚ ਉਸਦੇ ਪ੍ਰਤੀ ਵਧਦੇ ਨਕਾਰਾਤਮਕ ਵਿਵਹਾਰ ਨੂੰ ਰੋਕਣ ਲਈ ਮੰਤਰਾਲੇ ਨੇ ਪਹਿਲ ਕੀਤੀ ਹੈ। ਤਾਂ ਅਗਲੀ ਪੀਡ਼੍ਹੀ ਵੀ ਸਮਝ ਬੈਠੇਗੀ ਦੁਸ਼ਮਣ ਜੰਗਲੀ ਜੀਵ ਮਾਹਿਰ ਏਜੀ ਅੰਸਾਰੀ ਦੱਸਦੇ ਹਨ ਕਿ ਸਾਰੇ ਸੱਪਾਂ ਨੂੰ ਆਪਣਾ ਦੁਸ਼ਮਣ ਮੰਨਦੇ ਹਨ। ਜਦਕਿ ਇਨ੍ਹਾਂ ’ਚੋਂ ਜ਼ਿਆਦਾਤਰ ਜ਼ਹਿਰੀਲੇ ਨਹੀਂ ਹੁੰਦੇ। ਅਸਲ ’ਚ ਸੱਪ ਕਿਸਾਨਾਂ ਦੇ ਕੁਦਰਤੀ ਮਿੱਤਰ ਹਨ। ਇਸੇ ਤਰ੍ਹਾਂ ਹਾਥੀ ਵੀ ਮਨੁੱਖ ਲਈ ਮਹੱਤਵਪੂਰਨ ਹਨ। ਜੇਕਰ ਅਸੀਂ ਉਨ੍ਹਾਂ ਪ੍ਰਤੀ ਸੱਪਾਂ ਦੀ ਤਰ੍ਹਾਂ ਨਕਾਰਾਤਮਕ ਸ਼ਬਦਾਂ ਦੀ ਵਰਤੋਂ ਕਰਦੇ ਰਹਾਂਗੇ ਤਾਂ ਅਗਲੀ ਪੀਡ਼੍ਹੀ ਵੀ ਉਨ੍ਹਾਂ ਨੂੰ ਆਪਣਾ ਦੁਸ਼ਮਣ ਸਮਝ ਲਵੇਗੀ। ਇਸ ਲਈ ਹੁੰਦੇ ਹਨ ਹਮਲੇ ਜੰਗਲੀ ਜੀਵ ਮਾਹਿਰ ਦੀਪ ਰਜਵਾਰ ਦੱਸਦੇ ਹਨ ਕਿ ਮਨੁੱਖ ਦੇ ਦਖਲ ਕਾਰਨ ਕੰਕਰੀਟ ’ਚ ਤਬਦੀਲ ਹੁੰਦੇ ਜੰਗਲ, ਬੰਦ ਹੁੰਦੇ ਕੋਰੀਡੋਰ ਤੇ ਜੰਗਲਾਂ ’ਚ ਖਾਦ ਦੀ ਕਮੀ ਨਾਲ ਇਹ ਆਬਾਦੀ ’ਚ ਆ ਰਹੇ ਹਨ। ਇਸ ਲਈ ਕਦੀ-ਕਦੀ ਇਹ ਗੁੱਸੇ ’ਚ ਹਮਲੇ ਵੀ ਕਰ ਦਿੰਦੇ ਹਨ। ਨਹੀਂ ਤਾਂ ਇਨ੍ਹਾਂ ਦਾ ਸ਼ਾਂਤ ਸੁਭਾਅ ਕਿਸੇ ਕੋਲੋਂ ਵੀ ਲੁਕਿਆ ਨਹੀਂ ਹੈ। ਛੱਤੀਸਗਡ਼੍ਹ ਦੇ ਨਿਤਿਨ ਦੀ ਪਹਿਲ ਛੱਤੀਸਗਡ਼੍ਹ ਦੇ ਜੰਗਲੀ ਜੀਵ ਪ੍ਰੇਮੀ ਨਿਤਿਨ ਸਿੰਘਵੀ ਨੇ ਹਾਥੀਆਂ ਲਈ ਨਕਾਰਾਤਮਕ ਸ਼ਬਦਾਂ ਦੀ ਵਰਤੋਂ ’ਤੇ ਇਤਰਾਜ਼ ਪ੍ਰਗਟਾਉਂਦੇ ਹੋਏ ਅਗਸਤ ’ਚ ਮੰਤਰਾਲੇ ਨੂੰ ਪੱਤਰ ਲਿਖਿਆ ਸੀ। ਉਸਦਾ ਤਰਕ ਸੀ ਕਿ ਹਾਥੀਆਂ ਦੇ ਪ੍ਰਤੀ ਨਕਾਰਾਤਮਕ ਸ਼ਬਦਾਂ ਦੀ ਵਰਤੋਂ ਕਰਨ ਨਾਲ ਹੌਲੀ-ਹੌਲੀ ਆਮ ਲੋਕ ਉਨ੍ਹਾਂ ਨੂੰ ਆਪਣਾ ਦੁਸ਼ਮਣ ਮੰਨਣ ਲੱਗੇ ਹਨ। ਇਸ ਨਾਲ ਉਨ੍ਹਾਂ ਦੀ ਸੁਰੱਖਿਆ ਖ਼ਤਰੇ ’ਚ ਹੈ। ਉਸਦੇ ਪੱਤਰ ਨੂੰ ਮੰਤਰਾਲੇ ਨੇ ਗੰਭੀਰਤਾ ਨਾਲ ਲੈਂਦੇ ਹੋਏ ਨਵੰਬਰ ਦੇ ਪਹਿਲੇ ਹਫਤੇ ’ਚ ਹੀ ਸਬੰਧਿਤ ਪ੍ਰਦੇਸ਼ਾਂ ਦੇ ਪ੍ਰਮੁੱਖ ਜੰਗਲਾਤ ਦੇ ਕੰਜ਼ਰਵੇਟਰਜ਼ ਨੂੰ ਪੱਤਰ ਜਾਰੀ ਕਰ ਸਪੱਸ਼ਟ ਕੀਤਾ ਕਿ ਹਾਥੀਆਂ ਦੇ ਪ੍ਰਤੀ ਸਨਮਾਨਜਨਕ ਸ਼ਬਦਾਂ ਦਾ ਪ੍ਰਯੋਗ ਕੀਤਾ ਜਾਣਾ ਚਾਹੀਦਾ ਹੈ।