ਜੇਐੱਨਐੱਨ, ਚੰਡੀਗੜ੍ਹ : ਜੇ ਤੁਸੀਂ ਕੋਈ ਪੰਛੀ ਜਾਂ ਜੰਗਲੀ ਜਾਨਵਰ ਘਰ 'ਚ ਪਾਲਤੂ ਜਾਨਵਰ ਦੇ ਤੌਰ 'ਤੇ ਰੱਖਿਆ ਹੈ ਤਾਂ ਇਹ ਤੁਹਾਨੂੰ ਸੀਖਾਂ ਪਿੱਛੇ ਪਹੁੰਚਾਵੇਗਾ। ਕਿਸੇ ਵੀ ਪੰਛੀ ਜਾਂ ਜੰਗਲੀ ਜਾਨਵਰ ਨੂੰ ਘਰ 'ਚ ਪਾਲਤੂ ਦੇ ਤੌਰ 'ਤੇ ਰੱਖਣਾ ਗੰਭੀਰ ਅਪਰਾਧ ਦੀ ਸ਼੍ਰੇਣੀ 'ਚ ਆਉਂਦਾ ਹੈ। ਫਾਰੈਸਟ ਤੇ ਵਾਈਲਡ ਲਾਈਫ ਡਿਪਾਰਟਮੈਂਟ ਨੇ ਇਸ ਸਬੰਧੀ ਸਖ਼ਤ ਦਿਸ਼ਾ-ਨਿਰਦੇਸ਼ ਜਾਰੀ ਕਰ ਦਿੱਤੇ ਹਨ। ਏਨਾ ਹੀ ਨਹੀਂ ਸ਼ਿਕਾਇਤ ਲਈ ਸਮਰਪਿਤ ਨੰਬਰ ਤਕ ਜਾਰੀ ਕੀਤਾ ਹੈ। ਨਾਲ ਹੀ ਜੋ ਵਿਅਕਤੀ ਕਿਸੇ ਵਾਈਲਡ ਐਨੀਮਲ ਨੂੰ ਰੈਸਕਿਊ ਲਈ ਸ਼ਿਕਾਇਤ ਕਰੇਗਾ, ਉਸ ਦੀ ਪਛਾਣ ਲੁਕਾ ਕੇ ਰੱਖੀ ਜਾਵੇਗੀ। ਉਸ ਵਿਅਕਤੀ ਨੂੰ ਡਿਪਾਰਟਮੈਂਟ ਸਨਮਾਨ ਵੀ ਦੇਵੇਗਾ।