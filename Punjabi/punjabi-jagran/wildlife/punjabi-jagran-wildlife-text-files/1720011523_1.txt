ਸਟਾਫ ਰਿਪੋਰਟਰ, ਸ੍ਰੀ ਮੁਕਤਸਰ ਸਾਹਿਬ : ਸਮਾਜ ਸੇਵੀ ਸੰਸਥਾ 'ਸੰਕਲਪ ਐਜੂਕੇਸ਼ਨਲ ਵੈੱਲਫੇਅਰ ਸੁਸਾਇਟੀ ਵੱਲੋਂ ਚੇਅਰਪਰਸ਼ਨ ਕੁਲਵਿੰਦਰ ਕੌਰ ਦੀ ਯੋਗ ਅਗਵਾਈ ਹੇਠ 'ਵਰਲਡ ਵਾਈਲਡ ਲਾਈਫ ਡੇਅ' 'ਮਨਿਸਟਰੀ ਆਫ ਫਾਰੈਸਟ ਐਂਡ ਵਾਈਲਡ ਲਾਈਫ' ਦੇ ਤਾਲਮੇਲ ਨਾਲ 3 ਮਾਰਚ ਨੂੰ ਮਨਾਇਆ ਜਾਵੇਗਾ। ਜਾਣਕਾਰੀ ਦਿੰਦਿਆਂ ਸੰਸਥਾ ਦੇ ਪ੍ਰਧਾਨ ਨਰਿੰਦਰ ਸਿੰਘ ਸੰਧੂ ਤੇ ਜਨਰਲ ਸਕੱਤਰ ਸਤਿੰਦਰ ਸਿੰਘ ਰਾਜ ਬਰਾੜ ਨੇ ਦੱਸਿਆ ਕਿ ਇਸ ਮੌਕੇ ਬਤੌਰ ਮੁੱਖ ਮਹਿਮਾਨ ਫਾਰੈਸਟ ਰੇਂਜਰ ਹਰਦੀਪ ਸਿੰਘ ਹੁੰਦਲ ਸ਼ਿਰਕਤ ਕਰਨਗੇ। ਦਿਵਸ ਨੂੰ ਲੈ ਕੇ ਵਿਦਿਆਰਥੀਆਂ ਵਿਚ ਪੋਸਟਰ ਮੁਕਾਬਲੇ ਕਰਵਾਏ ਜਾਣਗੇ ਅਤੇ ਪਹਿਲਾ ਦੂਜਾ ਤੇ ਤੀਜਾ ਸਥਾਨ ਹਾਸਲ ਕਰਨ ਅਤੇ ਇਸ ਕੰਪੀਟੀਸ਼ਨ ਵਿਚ ਹਿੱਸਾ ਲੈਣ ਵਾਲੇ ਸਾਰੇ ਵਿਦਿਆਰਥੀਆਂ ਨੂੰ ਸਨਮਾਨਿਤ ਕੀਤਾ ਜਾਵੇਗਾ। ਸੰਸਥਾ ਦੇ ਸਲਾਹਕਾਰ ਐਡਵੋਕੇਟ ਕੰਵਰਜੀਤ ਸਿੰਘ ਬਰਾੜ, ਐਡਵੋਕੇਟ ਸੁਰਿੰਦਰ ਗੋਇਲ, ਵਿਜੇ ਬੱਤਰਾ, ਗੁਰਦੇਵ ਕੌਰ, ਪਿੰ੍ਸੀਪਲ ਡਾ. ਸੰਦੀਪ ਕਟਾਰੀਆ, ਸ਼ਮਸ਼ੇਰ ਰਾਣਾ ਚੰਡੀਗੜ੍ਹ, ਵਿਜੈ ਛਾਬੜਾ, ਸੁਖਪ੍ਰਰੀਤ ਕੌਰ, ਸੁਖਰਾਜ ਸਿੰਘ ਤੇ ਗੁਰਪ੍ਰਰੀਤ ਸਿੰਘ ਸੰਧੂ ਹੈੱਡ ਟੀਚਰ ਦਾ ਇਸ ਦਿਵਸ ਨੂੰ ਮਨਾਉਣ ਵਿਚ ਖਾਸ ਯੋਗਦਾਨ ਰਹੇਗਾ, ਜਿਸ ਦੇ ਬਦਲੇ ਸੰਸਥਾ ਦੇ ਵਾਈਸ ਪ੍ਰਧਾਨ ਜਸਵਿੰਦਰ ਸਿੰਘ ਸਰਾਵਾਂ ਨੇ ਇਨ੍ਹਾਂ ਸਾਰਿਆਂ ਦਾ ਧੰਨਵਾਦ ਕੀਤਾ। ਉਨ੍ਹਾਂ ਚੇਅਰਪਰਸਨ ਕੁਲਵਿੰਦਰ ਕੌਰ ਦੀ ਸ਼ਲਾਘਾ ਕਰਦਿਆਂ ਆਖਿਆ ਕਿ ਇਹ ਸੰਸਥਾ ਉਨ੍ਹਾਂ ਦੀ ਯੋਗ ਅਗਵਾਈ ਵਿਚ ਹਮੇਸ਼ਾ ਲੰਬੀਆਂ ਪੁਲਾਂਘਾਂ ਪੁੱਟ ਕੇ ਸਮਾਜ ਸੇਵਾ ਦੇ ਫ਼ਰਜ਼ਾਂ ਦੀ ਬਣਦੀ ਅਦਾਇਗੀ ਸਮੇਂ-ਸਮੇਂ 'ਤੇ ਕਰਦੀ ਰਹੇਗੀ।