ਜਗਤਾਰ ਮਹਿੰਦੀਪੁਰੀਆ/ਤਜਿੰਦਰ ਜੋਤ, ਬਲਾਚੌਰ ਕੋੋਰੋਨਾ ਲਾਕਡਾਊਨ ਨਾਲ ਜਿੱਥੇ ਹਰ ਵਿਅਕਤੀ ਦਾ ਕਾਰੋਬਾਰ ਪ੍ਰਭਾਵਿਤ ਹੋਇਆ, ਉਥੇ ਹੀ ਬੇਜ਼ੁੁੁਬਾਨ ਜੰਗਲੀ ਜੀਵਾਂ ਲਈ ਸਬ ਡਵੀਜਨ ਬਲਾਚੌਰ ਦੇ ਕੰਢੀ ਏਰੀਏ ਵਿਚ ਰਹਿੰਦੇ ਜੰਗਲੀ ਜੀਵਾਂ ਲਈ ਅਜਿਹੇ ਸਮਾਜ ਸੇਵੀ ਅਤੇ ਦਾਨੀ ਲੋਕ ਵਰਦਾਨ ਸਾਬਤ ਹੋ ਰਹੇ ਹਨ। ਜਿਹੜੇ ਕਿ ਜੰਗਲੀ ਜੀਵਾਂ ਨੂੰ ਭੁੱਖਮਰੀ ਤੋਂ ਬਚਾ ਰਹੇ ਹਨ। ਇਨਾਂ੍ਹ ਸਮਾਜ ਸੇਵੀਆਂ ਵਿਚੋਂ ਹੀ ਬਾਬਾ ਕੁਲਦੀਪ ਸਿੰਘ ਅਤੇ ਡਾ. ਸੁਨੀਤਾ ਸ਼ਰਮਾ ਅਜਿਹੀਆਂ ਸਖਸ਼ੀਅਤਾਂ ਹਨ, ਜਿਹੜੀਆਂ ਕਿ ਜੰਗਲੀ ਜੀਵਾਂ ਤੱਕ ਫਲ ਸਮੇਤ ਹੋਰ ਖਾਣ ਪੀਣ ਵਾਲਾ ਸਮਾਨ ਦੀ ਸੇਵਾ ਕਰਦੇ ਹਨ। ਇਸ ਸਬੰਧੀ ਜਾਣਕਾਰੀ ਦਿੰਦੇ ਹੋਏ ਬਾਬਾ ਕੁਲਦੀਪ ਸਿੰਘ ਮੰਿਢਆਣੀ ਨੇ ਕਿਹਾ ਕਿ ਬੀਤੇ ਕਈ ਦਿਨਾਂ ਤੋਂ ਲਗਾਤਾਰ ਸੁਨੀਤਾ ਚੈਰੀਟੇਬਲ ਹਸਪਤਾਲ ਬਲਾਚੌਰ ਦੀ ਮਾਲਕ ਸੁਨੀਤਾ ਸ਼ਰਮਾ ਆਪਣੇ ਪਤੀ ਅਮਨ ਵਰਮਾ ਵੱਲੋਂ ਪਿੰਡ ਭੱਦੀ ਦੇ ਜੰਗਲਾਂ ਵਿਚ ਦਰੱਖਤਾਂ 'ਤੇ ਇਧਰ ਉਧਰ ਟਪੂਸੀਆਂ ਮਾਰਦੇ ਬਾਂਦਰਾ ਅਤੇ ਹੋਰ ਜੀਵ ਜੰਤੂਆਂ ਲਈ ਕਈ ਕਿਸਮਾਂ ਦੇ ਫਲ, ਚੰਨੇ, ਬਰੈਡ, ਪਾਣੀ ਸਮੇਤ ਹੋਰ ਖਾਣ ਪੀਣ ਦੀਆਂ ਚੀਜਾਂ ਵੰਡੀਆਂ ਜਾ ਰਹੀਆਂ ਹਨ। ਉਪਰੰਤ ਸੁਨੀਤਾ ਸ਼ਰਮਾ ਨੇ ਦੱਸਿਆ ਕਿ ਜੰਗਲ ਅਤੇ ਜੰਗਲੀ ਜੀਵ ਜੰਤੂ ਸਾਡਾ ਸਰਮਾਇਆ ਹੈ। ਸਾਨੂੰ ਇਨਾਂ੍ਹ ਦਾ ਬਾਖੂਬੀ ਧਿਆਨ ਰੱਖਣਾ ਚਾਹੀਦਾ ਹੈ। ਸਾਨੂੰ ਜਿੱਥੇ ਵਾਤਾਵਰਣ ਨੂੰ ਹਰਾ ਭਰਾ ਬਣਾਉਣ ਲਈ ਵੱਧ ਤੋਂ ਵੱਧ ਦਰਖਤ ਲਗਾ ਕੇ ਕੁਦਰਤੀ ਆਕਸੀਜਨ ਬਨਸਪਤੀ ਨੂੰ ਆਪਣੀਆਂ ਆਉਣ ਵਾਲੀਆਂ ਨਸਲਾਂ ਲਈ ਸੰਭਾਲ ਕੇ ਰੱਖਣਾ ਚਾਹੀਦਾ ਹੈ, ਉਥੇ ਹੀ ਸਾਨੂੰ ਇਨਾਂ੍ਹ ਬੇਜ਼ੁਬਾਨਾਂ ਦਾ ਵੀ ਆਪਣੇ ਪਰਿਵਾਰਕ ਮੈਂਬਰਾਂ ਵਾਂਗੂ ਧਿਆਨ ਰੱਖਣਾ ਚਾਹੀਦਾ ਹੈ। ਉਨਾਂ੍ਹ ਆਖਿਆ ਕਿ ਉਨਾਂ੍ਹ ਨੂੰ ਇਸ ਗੱਲ ਦੀ ਬੜੀ ਖੁਸ਼ੀ ਅਤੇ ਸਕੂਨ ਦੀ ਪ੍ਰਰਾਪਤੀ ਹੋਈ ਹੈ। ਅਜਿਹੀ ਸੇਵਾ ਭਵਿੱਖ ਵਿਚ ਵੀ ਜਾਰੀ ਰਹੇਗੀ।