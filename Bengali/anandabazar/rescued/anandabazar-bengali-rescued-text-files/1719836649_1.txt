একটা ছোট্ট ঘরে গাদাগাদি করে রাখা ১৬৪টি কুকুর! এমনই এক ছবি ধরা পড়ল জাপানের এক শহরে। যা দেখে পশুপ্রেমীরা শিউরে উঠেছেন। মাত্র ৩২৩ বর্গ ফুটের একটা ছোট্ট ঘরে এত জন থাকার কারণে কুকুরগুলি রীতিমতো শীর্ণকায়, রুগ্ন হয়ে গিয়েছে। কুকুরগুলির এমন অবস্থার কয়েকটি ছবি ছড়িয়ে পড়েছে সোশ্যাল মিডিয়ায়। এর পর‌ কুকুরগুলিকে উদ্ধার করে অন্য জায়গায় নিয়ে যাওয়ার ব্যবস্থা করেছে স্থানীয় প্রশাসন। পশ্চিম জাপানের ইজুমো শহরের এক ব্যক্তির বিরুদ্ধে এই ভাবে কুকুর রাখার জন্য প্রতিবেশীরা প্রশাসনে অভিযোগ জানান। তাঁদের বক্তব্য ছিল, ওই বাড়িতে থাকা কুকুরের চিৎকার আর দুর্গন্ধে সকলে অতিষ্ঠ হয়ে যাচ্ছেন। জানা গিয়েছে, এই অভিযোগ নতুন নয়। আগেও এমন করেছেন প্রতিবেশীরা। অতীতে অভিযোগ পেয়ে জনস্বাস্থ্য দফতরের কর্তারা ওই ব্যক্তির বাড়িতে যান। কিন্তু বাড়ির মালিক তদন্তে সহযোগিতা করেননি। MISERY IS THE RIVER OF THE WORLD
Japanese health officials were horrified when they found 164 emaciated, parasite riddled dogs packed into a tiny house. The skeletal animals were stuffed onto shelves & under chairs in the 323 square foot house in Izumo. pic.twitter.com/nINKcSrxfA এই বছর অক্টোবরের মাঝামাঝি সময় ফের জনস্বাস্থ্য দফতরের কর্মীরা সেখানে যান। এ বার তাঁরা দেখেন, টেবিলের তলায়, কাঠের সেল্ফে, মেঝেতে গাদাগাদি করে রয়েছে ১৬৪টি কুকুর। দিনের পর দিন তারা যত্ন না পেয়ে অসুস্থ, রোগা হয়ে গিয়েছে। কেন এ ভাবে কুকুরগুলিকে ফেলে রাখা হয়েছে জানতে চান তাঁরা। উত্তরে বাড়ির মালিক জানান, তাঁদের কাছে কুকুরগুলির বন্ধাত্বকরণ করানোর পয়সা নেই। তাই দিনের পর দিন কুকুরের সংখ্যা বেড়েই চলেছে। আরও পড়ুন: মাস্ক পরলে ১ কেজি পেঁয়াজ ফ্রি, বর্ধমানে ক্লাবের উদ্যোগ নিয়ে হইচই আরও পড়ুন: করোনার সেফ হাউসে ‘কমলা সুন্দরী’, রোগ ভুলে নাচ জলপাইগুড়িতে