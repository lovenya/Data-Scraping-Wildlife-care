অপহরণের দু’সপ্তাহের মাথায় এক নাবালিকাকে উদ্ধার করেছে পুলিশ। সোমবার সকালে ইসলামপুর থানার মিলনপল্লি সংলগ্ন এলাকার ঘটনা। পুলিশ সূত্রে খবর, ইসলামপুরের শিবডাঙিপাড়ার বাসিন্দা ওই নাবালিকা বাড়ি থেকে বেরিয়েছিল গত ৩১ মে। তার পর আর বাড়ি ফেরেনি। ওই দিনই এক যুবকের বিরুদ্ধে অপহরণের মামলা রুজু করে তার পরিবার। তদন্তে নেমে পুলিশ তাকে উদ্ধার করলেও কেউ গ্রেফতার হয়নি। নাবালিকাকে এ দিন ইসলামপুর আদালতে পাঠানো হয়েছে।