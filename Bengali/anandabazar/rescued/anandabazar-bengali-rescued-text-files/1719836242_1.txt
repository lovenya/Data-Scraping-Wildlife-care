ঝড়ের গতিবেগে বেরিয়ে যাচ্ছিল গাড়িটা। ভিতর থেকে যুবতীর তারস্বরে চিৎকার! ধ্বস্তাধ্বস্তিও হচ্ছিল গাড়ির ভিতরে। দেখেই খটকা লাগে রাস্তার পাশে দাঁড়ানো দুই যুবকের। বুঝতে পারেন, কিছু একটা অঘটন ঘটতে চলেছে। আরও পড়ুন: সেই রাতে ধর্ষিতা বা খুন হইনি, ভাগ্য ভাল অন্য একটি গাড়ি নিয়ে তৎক্ষণাৎ আগের গাড়িটির পিছনে ধাওয়া করেন আমন এবং অমিত নামের ওই দুই যুবক। কিছু দূর গিয়ে ধরেও ফেলেন আগের গাড়িটিকে। গাড়ির ভিতর থেকে উদ্ধার করা হয় বছর বত্রিশের এক যুবতীকে। সেই সময়েই দুষ্কৃতীদের সঙ্গে একপ্রস্ত হাতাহাতিও হয় তাঁদের। গোলমাল দেখে এগিয়ে আসেন স্থানীয়েরাও। কিন্তু, দুই দুষ্কৃতীকে ধরা গেলেও পালিয়ে যায় এক জন। আরও পড়ুন: স্বামীকে মারার আগে মদ-মাংস শনিবার বিকেলে ঘটনাটি ঘটেছে দিল্লি আউটারের মঙ্গলপুরী এলাকায়। আমন এবং অমিত পুলিশকে জানিয়েছেন, গাড়ির ভিতর থেকে যুবতীর চিৎকার শুনেই আর সময় নষ্ট করেননি তাঁরা। সেই সময় ঘটনাস্থলে দাঁড়িয়ে ছিল ট্রাফিক পুলিশের একটি ভ্যানও। ওই দুই যুবকের অভিযোগ, সব কিছু চোখের সামনে দেখলেও কোনও পদক্ষেপই করেননি ওই পুলিশকর্মীরা। শেষ পর্যন্ত রোহিনীর ২২ নম্বর সেক্টরে গিয়ে দুষ্কৃতীদের গাড়িটি ধরতে সক্ষম হন। আরও পড়ুন: বিদেশ থেকে ফিরে এসে ছেলে দেখল ঘরে মায়ের কঙ্কাল আউটার দিল্লির ডেপুটি পুলিশ কমিশনার এম এন তিওয়ারি জানান, মঙ্গলপুরীর ওয়াই ব্লক থেকে নিত্য প্রয়োজনীয় জিনিস কিনতে বেরিয়েছিলেন ওই যুবতী। সেই সময়েই তাঁকে জোর করে গাড়িতে তুলে নেয় ওই তিন দুষ্কৃতী। পুলিশ জানিয়েছে, দুষ্কৃতীদের মধ্যে দু’জনকে গ্রেফতার করা হয়েছে। ওই দু’জন করালা গ্রামের বাসিন্দা বলে জানা গিয়েছে। অন্য এক জনের খোঁজ চালাচ্ছে পুলিশ। প্রাথমিক চিকিৎসার জন্য ওই যুবতীকে হাসপাতালে ভর্তি করা হয়েছে।