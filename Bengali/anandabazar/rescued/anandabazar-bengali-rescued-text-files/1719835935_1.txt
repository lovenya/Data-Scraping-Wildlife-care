নদীর ধারে ইটভাটা সংলগ্ন বাঁশবনের ভিতরে গলায় দড়ি বাঁধা অবস্থায় এক যুবকের মৃতদেহ উদ্ধার করল পুলিশ। সোমবার সকালে পূর্ব মেদিনীপুরের নন্দকুমার থানার দয়ালদাসী গ্রামের ঘটনা। পুলিশ জানিয়েছে, বছর তিরিশের ওই যুবকের পরিচয় জানা যায় নি। এদিন সকালে নন্দকুমার থানার শীতলপুর গ্রামপঞ্চায়েত এলাকার দয়ালদাসী গ্রামে হলদি নদীর ধারে থাকা একটি ইটভাটার কাছে বাঁশবনের মধ্যে ওই যুবকের মৃতদেহ দেখতে পান স্থানীয় বাসিন্দারা।