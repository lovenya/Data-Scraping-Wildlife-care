এক বৃদ্ধ একটি বিড়ালকে উদ্ধার করছেন। আপাত সাধারণ এই ভিডিয়োটিই ভাইরাল হয়ে গেল সোশ্যাল মিডিয়ায়। ফেসবুকে একটি প্রোফাইলে পয়লা জানুয়ারি আপলোড হয়েছে ভিডিয়োটি। তারপর থেকে এখনও পর্যন্ত ভিডিয়োটি দেখা হয়েছে ১১ লাখ বারের বেশি। ফেসবুকে ‘আলিস ডায়রি’নামের প্রোফাইলে ভিডিয়োটি আপলোড হয়েছে। ভিডিয়োতে দেখা যাচ্ছে, রাতের বেলা একটি রাস্তার ধারে দোকানের সারি, স্ট্রিট লাইট জ্বলছে চারদিকে। আর সেই রাস্তায় একটি দোকানের কাছে মাথার উপর একটি চেয়ার তুলে দাঁড়িয়ে রয়েছেন এক বৃদ্ধ। উপরের দিকে দেখলে চোখে পড়বে, দোকানেটিনের আচ্ছাদনের উপর উঠে বসে রয়েছে একটি বিড়াল। বিড়ালটি সেখানে কোনও ভাবে পৌঁছে গিয়েছে কিন্তু আর নামতে পারছে না। ফলে অসহায় ভাবে সে মিউ মিউ করতে থাকে, কিন্তু নামতে আর পারে না। আরও পড়ুন: ওবামার পছন্দের তালিকায় ভারতীয় গায়ক, আমেরিকা জুড়ে প্রতীক-এর খোঁজ শুরু গুগলে বিড়ালটিকে নামানোর জন্য ওই বৃদ্ধ একটি চেয়ার তার সামনে তুলে ধরেন। একটু পরেই বিড়ালটি ভরসা পায়। প্রথমে চেয়ার উপর লাফিয়ে আসে। পরে চেয়ার সমেত তাকে নিয়ে নামিয়ে আনলে বিড়ালটি লাফ দিয়ে পালায়। আরও পড়ুন: নতুন বছরে পুরীর সৈকতে ফুটে উঠলেন জগন্নাথ দেব ভিডিয়োটি শুধু যে ১১ লাখ বার দেখা হয়েছে তাই নয়, এর সঙ্গে সেটি ২৩ হাজার শেয়ার হয়েছে, লাইক পেয়েছে প্রায় ১১ হাজার। দেখুন সেই ভিডিয়ো: