প্রচুর পরিমাণে ডিটোনেটর উদ্ধার হল বীরভূম জেলার রামপুরহাটে। বুধবার গভীর রাতে টহলের সময় একটি গাড়ি আটক করে পুলিশ। সেই গাড়িতেই ভর্তি ছিল বিস্ফোরক। বিস্ফোরণ তৈরির কাজে ব্যবহার করা হয় ডিটোনেটর। বুধবার গভীর রাতে রামপুরহাট থানার পুলিশকর্মীরা টহল দিচ্ছিলেন রামপুরহাট-দুমকা রাস্তার ঝনঝনিয়া মোড়ের কাছে। সেখান দিয়ে যাওয়ার সময় ওই গাড়িটিকে আটকায় পুলিশ। তল্লাশি চালাতেই দেখা যায় গা়ড়িতে ভর্তি রয়েছে বিস্ফোরণ তৈরির উপাদান। গাড়িতে প্রায় ২৪ হাজার ডিটোনেটর ছিল বলে জানিয়েছে পুলিশ। তার পর পুলিশ গাড়িটিকে আটক করা হয়। ডিটোনেটরগুলিও বাজেয়াপ্ত করা হয়েছে। গাড়ির চালককে গ্রেফতার করা হয়েছে বলে জানানো হয়েছে পুলিশের তরফে। পঞ্জাব থেকে ডিটোনেটরগুলি আনা হচ্ছিল বলে জানিয়ছে পুলিশ। চালককে জিজ্ঞাসাবাদ করে এই চক্রের মাথার হদিশ পেতে চাইছে পুলিশ। ভোটের আগে এত বিপুল পরিমাণ বিস্ফোরক প্রশাসনের কপালেও ভাঁজ ফেলেছে। পুলিশ সূত্রে খবর, দ্রুত তদন্তের নিষ্পত্তি চাইছেন তদন্তকারীরা।