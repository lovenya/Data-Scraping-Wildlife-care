একটি ঝুলন্ত দেহ উদ্ধার করল পুলিশ। রবিবার, বেহালার রায়বাহাদুর রোডে। মৃতের নাম বিপ্লব পাল (৩০)। কেটারিংয়ের কাজে যুক্ত বিপ্লববাবু পারিবারিক সমস্যার কারণে মাসির বাড়িতে থাকতেন। এ দিন ভোরে পাড়ার একটি গাছ থেকে দড়ির ফাঁস লাগানো অবস্থায় বিপ্লবের ঝুলন্ত দেহ দেখে প্রাতর্ভ্রমণকারীরা পুলিশে খবর দেন। পুলিশ এসে দেহ উদ্ধার করে হাসপাতালে নিয়ে যায়। সেখানে চিকিসকেরা তাঁকে মৃত বলে ঘোষণা করেন। প্রাথমিক তদন্তে পুলিশের অনুমান, মানসিক অবসাদের জেরে বিপ্লববাবু আত্মহত্যা করেছেন।