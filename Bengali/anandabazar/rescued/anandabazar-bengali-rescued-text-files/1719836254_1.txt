১৪ বছরের এক নাবালিকা পরিচারিকার দেহ উদ্ধার হল গৃহকর্তার বাড়ি থেকে। টুকটুকি খাতুন নামে ওই নাবালিকা সামিম হক মোল্লা নামে এক ব্যাক্তির বাড়িতে কাজ করত। চন্দননগরের মোল্লাপাড়ায় সামিমের বাড়ি থেকেই বুধবার টুকটুকির ঝুলন্ত দেহ উদ্ধার করে পুলিশ। প্রাথমিক তদন্তে পুলিশের অনুমান, ধর্ষণ করা হয়েছিল টুকটুকিকে। এর পরেই সে আত্মঘাতী হয়। তবে তাঁকে ধর্ষণের পর খুন করার হয়েছিল কি না তা-ও খতিয়ে দেখছে পুলিশ। ময়নাতদন্তের রিপোর্ট হাতে পেলে তবেই সবটা নিশ্চিত করা যাবে বলে জানিয়েছে তারা। আরও পড়ুন: উদ্বোধনের আগেই ভেঙে পড়ল ৩৮৯ কোটির বাঁধ! সূত্রের খবর, রাইপুর মুক্তিপাড়ার বাসিন্দা ওই নাবালিকা বেশ কিছু দিন ধরেই সামিমের বাড়িতে কাজ করত। বছর একচল্লিশের সামিম স্থানীয় একটি দোকানে দর্জির কাজ করেন। বাড়িতে তাঁর পরিবারও আছে। বুধবার দুপুর আড়াইটে নাগাদ সামিমের বাড়ি থেকেই উদ্ধার হয় টুকটুকির দেহ। ঘটনায় এখনও পর্যন্ত কাউকে গ্রেফতার করা হয়নি। ঘটনার তদন্তে নেমেছে মহেশতলা থানার পুলিশ।