বেশ বড়সড় বাঁধানো একটি কুয়ো, আর তাতে কোনও ভাবে পড়ে গিয়েছে একটি চিতাবাঘ। কুয়োয় পড়ে গেলেও জলে পড়েনি। কুয়োর গায়ে আটকানো একটি রডের উপর চুপ করে বসে রয়েছে সে। আসলে তার কিছু করারও ছিল না, কারণ নীচে জল, আর উপরে উঠে পালানোর কোনও রাস্তা তার কাছে নেই। তাই এক রকম গুটিসুটি মেরে বসে রয়েছে রডটির উপর। টুইটারে একাধিক অ্যাকাউন্ট থেকে চিতাবাঘটির ভিডিয়ো ভাইরাল হয়েছে। নিরাপদ দূরত্ব থেকে চিতাবাঘটির ছবি তুলছেন অনেকে। এটি বুধবার গুজরাতের ছোটা উদেপুর জেলার রানবদ গ্রামের ঘটনা। কুয়োয় চিতাবাঘ পড়েছে জানতে পেরেই অনেক উৎসুক মানুষ তাকে দেখতে জড়ো হয়ে যান। গ্রামের কুয়োয় চিতাবাঘ পড়ে যাওয়ার খবর যায় জেলার বন দফতরে। ছোটা উদেপুরের ডিএফও নীলেশ পান্ডে জানিয়েছেন, তাঁরা খবর পেয়েই উদ্ধার করতে যান সেটিকে। কুয়ো থেকে উঠেই সামনের জঙ্গলে ঢুকে পড়ে স্ত্রী চিতাবাঘটি। আরও পড়ুন: উড়ন্ত বিমানের তিন দিক থেকে বজ্রপাত, শেষে পর্যন্ত কী পরিণতি হল দেখুন আরও পড়ুন: পৃথিবীর গভীরতম অংশে পৌঁছলেন ৬৮ বছরের মহিলা মহাকাশচারী​ ভিডিয়োতে দেখা যাচ্ছে, কুয়োর মধ্যে একটি মই নামিয়ে দেওয়া হয় দড়ি বেঁধে। সেই মই বেয়ে উঠে আসে চিতাবাঘটি। কুয়ো থেকে মুক্তি পেয়েই কোনও দিকে না তাকিয়ে সে দৌড়ে পালায়। কুয়োটি প্রায় ৫০ ফুটের মতো গভীর ছিল। চিতাবাঘটিকে উদ্ধার করতে প্রায় তিন ঘণ্টা সময় লেগেছে বলে জানা গিয়েছে। দেখুন সেই ভিডিয়ো: The leopard that fell into well at Runvad village of Chhota Udepur has been rescued.

 pic.twitter.com/jvJW8Jzz7Q #Gujarat A leopard that fell into well rescued by forest officials in Chhota Udepur @DeccanHerald pic.twitter.com/9VcRm0X89B