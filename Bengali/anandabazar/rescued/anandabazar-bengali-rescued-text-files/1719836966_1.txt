একের পর এক ঢেউয়ে বেসামাল হয়ে পড়েছিল প্রমোদতরীটি। সঙ্গে ঝড় আর বৃষ্টি সেই পরিস্থিতিকে আরও ভয়ঙ্কর করে তুলেছিল। ঢেউয়ের দোলায় খেলনার মতো এক বার উপরে উঠছে, আবার আছড়ে পড়ছে। বার কয়েক এ রকম হওয়ার পর দমকা একটা হাওয়া বিশাল বড় ঢেউ আছড়ে পড়ল প্রমোদতরীটির উপর। মুহূর্তেই সেই ঢেউয়ের তাণ্ডবে বার কয়েক পাল্টি খেয়ে ঢেউয়ের নীচে মিলিয়ে গিয়ে আবার ভেসে উঠল প্রমোদতরীটি। ভয়ানক এই দৃশ্য প্রকাশ্যে এসেছে। (2/4)…who launched motor life boats from STA Cape Disappointment, the air crews arrived on scene to find the vessel floundering in the surf! The surf made rescue by boat dangerous, so the aircrew decided to lower the rescue swimmer and have the owner enter the water for rescue… pic.twitter.com/z92WvzpTG9 ঘটনাটি আমেরিকার। বিবিসি-র প্রতিবেদন অনুযায়ী, সমুদ্র উপকূল থেকে ১০ কিলোমিটার দূরে থাকা অবস্থায় দুর্যোগের কবলে পড়ে প্রমোদতরীটি। উপকূলরক্ষী বাহিনীর কাছে খবর পৌঁছতেই তারা উদ্ধারকাজে নামে। উপকূলরক্ষী বাহিনীর এক জওয়ান উত্তাল সমুদ্রে নেমে ওই প্রমোদতরীটির কাছে যাওয়ার চেষ্টা করছিলেন। প্রমোদতরীতে থাকা লোকজন তখন বাঁচার জন্য চিৎকার করছিলেন। প্রমোদতরীর প্রায় কাছে পৌঁছে গিয়েছিলেন ওই জওয়ান। ঠিক তখনই দৈত্যাকার ঢেউ এসে খেলনার মতো উল্টে দেয় সেটিকে। প্রমোদতরীতে থাকা লোকজন আছড়ে সমুদ্রের জলে পড়েন। যদিও ঢেউয়ের সঙ্গে বহু লড়াইয়ের পর বেশ কয়েক জনকে উদ্ধার করা গিয়েছে বলে উপকূলরক্ষী বাহিনী সূত্রে খবর। তাঁদের উদ্ধার করে উপকূলরক্ষীবাহিনীর ঘাঁটি অ্যাস্টোরিয়াতে নিয়ে যাওয়া হয়। সেখানে তাঁদের চিকিৎসা করানো হয়।