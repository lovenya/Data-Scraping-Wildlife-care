আমেরিকার এক কারখানায় তখন জোর কদমে চলছে কাজ। তার মধ্যে ঘটে দুর্ঘটনা। বড়সড় একটি ট্যাঙ্কে পড়ে গিয়েছেন দুই কর্মী। আর্তনাদ শুনে ছুটে আসেন সহকর্মীরা। উদ্ধাকাজের জন্য খবর যায়। ল্যাঙ্ক্যাস্টরের ছোট্ট একটি শহরে অবস্থিত এই কারখানা। সেখানে উদ্ধার কাজ চালানোর লোক আসতেও সময় লাগে। দুপুর দু’টো নাগাদ বিশাল সেই ট্যাঙ্ক থেকে তোলা হয় দু’জনকে। দেখা যায়, চকোলেটে একেবারে মাখামাখি অবস্থা দুই কর্মীর। যে কারখানায় তাঁরা কাজ করছিলেন, সেখানে চকোলেট তৈরি হয়। বিভিন্ন ট্যাঙ্কে ভরে রাখা হয় তরল চকোলেট। তেমনই একটি ট্যাঙ্কের সামনে কাজ করার সময়ে ঘটে দুর্ঘটনাটি। দুই কর্মীর কোমর পর্যন্ত ডুবে যায় চকোলেটে।