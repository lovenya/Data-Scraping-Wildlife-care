কলেজে তখন ক্লাস চলছে। ক্লাসের বাইরে, কলেজ ক্যাম্পাসেও ছাত্র-ছাত্রীর ভিড়। আচমকা ক্যাম্পাস থেকে চিত্কারের কোরাসে চমকে উঠেছিল ক্লাসে বসে থাকা ছাত্র-ছাত্রীরা। চিত্কারের চোটে স্টাফরুম ছেড়ে বাইরে বেরিয়ে আসেন শিক্ষকরাও। সকলের মনেই তখন একটা প্রশ্ন ঘোরাফেরা করছে, আতঙ্কের কারণটা কী? আসলে কলেজ ক্যাম্পাসে দেখা মিলেছে বিশাল একটি পাইথনের। প্রায় ১২ ফুট লম্বা একটা সাপ চোখের সামনে দেখে আতঙ্কে হুড়োহুড়ি পড়ে যায় ছাত্র-ছাত্রীদের মধ্যে। বুধবার ঘটনাটি ঘটেছে এলাহাবাদের শ্যামাপ্রসাদ মুখার্জি সরকারি ডিগ্রি কলেজে। জানা গিয়েছে, বিশাল এই পাইথনটির ওজন প্রায় ৪০ কেজি। বিষয়টি বুঝতে পেরেই বনদফতরে খবর দেওয়া হয়। তবে বনবিভাগের কর্মীদের ঘটনাস্থলে পৌঁছানোর আগেই পাইথনটিকে বাগে এনে পরিস্থিতি অনেকটাই নিয়ন্ত্রণে এনে ফেলেন কলেজেরই বর্ষীয়ান অধ্যাপক এনবি সিংহ। আরও পড়ুন: মদ্যপানের ন্যূনতম বয়স ২১ থেকে বেড়ে ২৩! শৌচাগারের দাবিতে পুলিশের দ্বারস্থ মহিলা দেখুন ভিডিও: ভিডিও সৌজন্যে এনডিটিভি। বটানির এই অধ্যাপক এ যাবত্ অসংখ্য সাপ ধরেছেন। তার মধ্যে রয়েছে বেশ কয়েকটি পাইথনও। তাই এই পাইথনটিকে ধরতে তিনিই এগিয়ে আসেন। ১২ ফুট লম্বা, ৪০ কেজির বিশাল এই সরিসৃপটিকে বাগে আনতে শুরুটায় বেশ বেগ পেতে হলেও শেষমেশ তিনিই বনবিভাগের কর্মীদের হাতে পাইথনটিকে তুলে দেন।