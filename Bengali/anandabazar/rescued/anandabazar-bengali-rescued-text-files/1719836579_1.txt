অবশেষে নতুন ঘর পেল নিব্লেট এবং ব্রাউলার। বছর তিনেকের এই দুই স্ত্রী সিলায়ন উদ্ধার হয় আমেরিকার ক্যালিফর্নিয়ার এক সৈকত থেকে। আগেও তাদের উদ্ধার করে সমুদ্রে ফেরত পাঠানো হয়েছিল। কিন্তু তারা ফিরে আসে। কেন তারা ফিরে আসছে জানার পরই তাদের বুধবার নতুন ঘরের ব্যবস্থা করা হয় হাওয়াইয়ের সি লাইফ পার্কে। ক্যালিফর্নিয়ার হান্টিং বিচ থেকে ২০১৭ সালের জানুয়ারিতে উদ্ধার হয় নিব্লেট। তখনই সে অপুষ্টিতে ভুগছিল। চিকিত্সা করে সাত মাস পর সমুদ্রে ছেড়ে দেওয়া হয়। কিন্তু  ২০১৮ সালের জানুয়ারিতে তাকে আবার সৈকত থেকে উদ্ধার করা হয়। সে বারও তার ওজন আগের থেকে আরও কম দেখা যায়। ব্রাউলার ২০১৭ সালের মে মাসে ক্যালিফর্নিয়ার ডানা পয়েন্ট থেকে উদ্ধার হয়। চিকিত্সা করার পর একটি মাইক্রো চিপ লাগানোর পর তাকে সেপ্টেম্বরে সমুদ্রে ছে়ড়ে দেওয়া হয়। কিন্তু চার দিন পর ফের তাকে সৈকতের কাছে পাওয়া যায় মৃতপ্রায় অবস্থায়। তার চোখে ক্ষত দেখা যায়। বিজ্ঞানীরা জানান ব্রাউলার প্রায় ৭০ শতাংশ অন্ধ হয়ে গিয়েছে।সেই সঙ্গে ওজনও কমে গিয়েছিল। আরও পড়ুন: নিজের জন্মদিনে সেলিব্রিটি ইউটিউবারের কাছে আইফোন উপহার চাইলেন ফ্যান! এর পর এদের আর সমু্দ্রে ফিরিয়ে দেওয়ার কথা ভাবা হয়নি। কোনও পার্কে পুনর্বাসিত করারভাবনা শুরু হয।সেই মতো তাদের হাওয়াই দ্বীপের ওয়াটার পার্কে রাখার সিদ্ধান্ত হয়। হাওয়াইয়ের সি লাইফ পার্কে এখন নিব্লেট ও ব্রাউলার এখন অন্যতম আকর্ষণ। আরও পড়ুন: জলবায়ু পরিবর্তনের ফল, নিজের বাচ্চাদের খেয়ে ফেলার প্রবণতা বাড়ছে মেরু ভাল্লুকদের