ব্রাজিলের সাও পাওলোর জাবোরান্দি এলাকার রাস্তা গিয়ে গত শনিবার সাইকেল চালিয়ে যাচ্ছিলেন তিন যুবক। যেতে যেতে ঝোপের পাশ থেকে একটি কুকুরের আর্তনাদ শুনতে পান তাঁরা। আর্তনাদ শুনে সেই দিকে যেতেই দেখতে পান বিশালাকার একটি অ্যানাকোন্ডা পেঁচিয়ে ধরে রয়েছে একটি কুকুরকে। সেখান থেকে বেরনোর জন্য চেষ্টা করছে কুকুরটি। কিন্তু পারছে না। সঙ্গে সঙ্গে তাঁরা সাইকেল থেকে নেমে যান। তার পর অ্যানাকোন্ডার প্যাঁচ থেকে কুকুরটিকে বের করে আনার চেষ্টা করেন। কুড়ি মিনিট লড়াইয়ের পর কুকুরটিকে উদ্ধার করতে সমর্থ হন তাঁরা। জানা গিয়েছে, নিজের দলের কুকুরের থেকে আলাদা হয়ে গিয়েছিল কুকুরটি। ঝিলের ধারে জল খেতে নামার সময় অ্যানাকোন্ডা ধরে তাকে। এই ঘটনার ভিডিয়ো ছড়িয়ে পড়েছে সোশ্যাল মিডিয়ায়। তার পরই ভাইরাল হয়েছে সেই ভিডিয়ো। অ্যানাকোন্ডার সঙ্গে লড়াইয়ের এই ভয়ঙ্কর ভিডিয়ো দেখে শিউরে উঠছেন নেটিজেনরা। দেখুন সেই ভিডিয়ো— আরও পড়ুন: ট্রাকে ঢুকে সাইকেল রেসারদের তাড়িয়ে বেড়ালো কুকুর! ভিডিয়ো ভাইরাল আরও পড়ুন: ফ্রি-তে বাড়ি করে দেব, লটারি জিতে বললেন কোটিপতি হওয়া রাজমিস্ত্রি