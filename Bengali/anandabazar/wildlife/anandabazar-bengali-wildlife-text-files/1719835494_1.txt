১২ ফুটের বিশালাকার একটি পাইথন। পেটটা তার বেশ ফুলে রয়েছে। হাঁ করে মাটিতে এ দিক ও দিক করে বেড়াচ্ছে পাইথনটি। দেখেই বোঝা যাচ্ছে, কোনও শিকারকে উদরস্থ করে বেশ অস্বস্তিতে রয়েছে সে। এই ভাবে বেশ কিছুক্ষণ কাটার পর তার হাঁ-এর আকার আরও বড় হল। আর পাইথনটি নিজের শরীরকে আরও দ্রুত নাড়াচাড়া করতে লাগল। এর পর দেখা গেল, গিলে ফেলা শিকারকে মুখ দিয়ে উগরে বের করছে সে। এ ভাবে তার পেট থেকে বেরিয়ে এল আস্ত একটা বিড়াল। এই বিড়াল বেরিয়ে আসার পরই পাইথনটিকে দেখে মনে হচ্ছে, এত ক্ষণ ধরে যে অস্বস্তিতে ছিল সে, তা যেন কেটে গেল। আর এই ঘটনার ভিডিয়ো সোশ্যাল মিডিয়ায় ছড়িয়ে পড়তেই ভাইরাল হয়েছে। জানা গিয়েছে, সম্প্রতি ঘটনাটি ঘটেছে, দক্ষিণ-পূর্ব এশিয়ার তাইল্যান্ডের অ্যাং থং এলাকার একটি পাবলিক গার্ডেনে। দেখুন সেই ভিডিয়ো- আরও পড়ুন: হাতের তালুর থেকেও ছোট দু’মুখো সাপের খোঁজ মিলল বালিতে আরও পড়ুন: হাতে সাপ নিয়ে দেখাচ্ছেন খেলা, সঙ্গে মোদীকে দিচ্ছেন হুমকি!