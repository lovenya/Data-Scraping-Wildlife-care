বিশ্ব বাঘ দিবস উপলক্ষ্যে দক্ষিণ ২৪ পরগনার কুলতলিতে বন দফতরের সহযোগিতায় সচেতনতা শিবিরের করল বন্যপ্রাণ সংরক্ষণ বিষয়ক সংস্থা ‘ওয়াইল্ডলাইফ ট্রাস্ট অফ ইন্ডিয়া’ (ডব্লিউটিআই) এবং লোকমাতা রানি রাসমণি মিশন। সচেতনতা শিবিরে স্কুলের ছাত্রছাত্রীদের সুন্দরবনের বাঘ-সহ জীববৈচিত্রের গুরুত্ব ও সংরক্ষণের প্রয়োজনীয়তার পাঠ দেন ডব্লিউটিআইয়ের বন্যপ্রাণ বিশেষজ্ঞ এবং দক্ষিণ ২৪ পরগনা বনবিভাগের রায়দিঘি রেঞ্জের কুলতলি বিটের বনকর্মীরা। কুলতলির মধ্য-পূর্ব গুড়গুড়িয়া আদর্শ বিদ্যাপীঠে আয়োজিত ওই অনুষ্ঠানে উপস্থিত ছিলেন গুড়গুড়িয়া-ভুবনেশ্বরী গ্রাম পঞ্চায়েত প্রধান পূরবী বর, এলাকার বিশিষ্ট সমাজসেবী জাকির হোসেন মণ্ডল-সহ স্থানীয় বিশিষ্টজনেরা।