সারসের জীবন বাঁচিয়ে বেকায়দায় উত্তরপ্রদেশের অমেঠীর যুবক মহম্মদ আরিফ। তাঁর বিরুদ্ধে মামলা করেছে রাজ্য বন দফতর। ইতিমধ্যেই তাঁকে একটি নোটিস পাঠিয়ে আগামী ৪ এপ্রিল গৌরীগঞ্জের বিভাগীয় বন দফতরে হাজির থাকার নির্দেশ দেওয়া হয়েছে। বছরখানেক আগে বাড়ি থেকে কিছুটা দূরে মাঠ থেকে একটি সারসকে আহত অবস্থায় উদ্ধার করেছিলেন আরিফ। সারসটির পা ভেঙে গিয়েছিল। বাড়িতে নিয়ে এসে সারসের সেবা-শুশ্রূষা করে সুস্থ করে তোলেন। তার পর সেটিকে আবার মাঠে ছেড়ে দিয়ে এসেছিলেন। কিন্তু সারসটি আবার ফিরে আসে আরিফের কাছেই। সেই থেকে আরিফের সঙ্গে নিবিড় সম্পর্ক গড়ে ওঠে সারসটির। अजब-गजब; इंसान-पक्षी की दोस्तीः 

अमेठी के गौरीगंज के जामो ब्लाक क्षेत्र अंतर्गत गांव मंडखा मजरे औरंगाबाद का मामला है. जहां मोहम्मद आरिफ और एक सारस की जोड़ी जय-वीरू के तौर पर चर्चित है. एक वर्ष पहले खेतों में यह पक्षी घायल अवस्था में मिला पैर टूटा हुआ था. 1/1 pic.twitter.com/CUeGA1092x আরিফ এবং সারসের বন্ধুত্বের কথা অমেঠীর লোকজনের মুখে মুখে ঘোরে। ওদের অমেঠীর ‘জয়-বীরু’ বলেই চেনে লোকজন। গত ২১ মার্চ সারসটিকে আরিফের বাড়ি থেকে উদ্ধার করে নিয়ে যায় বন দফতর। সেটিকে রায়বরেলীর সামাসপুর অভয়ারণ্যে ছেড়ে দেওয়া হয়েছে। সারসটিকে নিজের কাছে রাখার অভিযোগে বন দফতর আরিফের বিরুদ্ধে মামলা করেছে। শনিবার আরিফকে নোটিস পাঠিয়েছে তারা। গৌরীগঞ্জের বিভাগীয় সহ-বনাধিকারিক রণবীর সিংহ জানিয়েছেন, বন্যপ্রাণ সংরক্ষণ আইনে আরিফের বিরুদ্ধে মামলা রুজু হয়েছে।