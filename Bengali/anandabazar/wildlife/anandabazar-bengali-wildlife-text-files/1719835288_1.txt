প্রকাণ্ড শরীর নিয়ে তখন গভীর সমুদ্রে  নাকানি চোবানি খাচ্ছে দুটি হাতি। বাঁচার তাগিদে চার পা দিয়ে দাপাদাপি করে ভেসে থাকার প্রবল চেষ্টা জারি। মাঝে মাঝেই হাবুডুবু খাচ্ছিল তারা। অবশেষে বহু কসরত করে শেষ পর্যন্ত হাতি দুটিকে উদ্ধার করল শ্রীলঙ্কার নৌসেনা। এমনই এক ভিডিও রবিবার ইউটিউবে আপলোড করা হয়েছে। ঠিক কী ঘটেছিল? গত রবিবার শ্রীলঙ্কা উপকূল থেকে প্রায় ১ কিলোমিটার দূরে সমুদ্রের গভীরে চলে ভেসে গিয়েছিল দু’টি কিশোর হাতি। নজরদারির সময় প্যাট্রলিং নৌযানের নজরে আসা তারা। উদ্ধার কাজে নেমে পড়ে শ্রীলঙ্কার নৌসেনা। একে তো প্রকাণ্ড চেহারা, তার উপর সমুদ্রে প্রবল ঢেউয়ের মধ্যে হাতিগুলিকে কী ভাবে উদ্ধার করা যাবে তা নিয়ে চিন্তা তো ছিলই। আরও পড়ুন: পর্বত নাড়ানো যায়, লাল ফৌজকে না: দিল্লিকে ফের হুমকি বেজিঙের অন্যদিকে, হাতিগুলিও নিজেদের বাঁচিয়ে রাখতে প্রাণপন চেষ্টা জারি ছিল।বার বার শুড় আকাশের দিকে তুলে শ্বাস নেওয়ার চেষ্টা চালাতে থাকে তাঁরা। উদ্ধারের কাজে ব্যবহার করা হয় ডুবুরি, দড়ি, এক ঝাঁক নৌকা। সেই সঙ্গে ছিলেন নৌবাহিনীর ডাইভাররাও। শ্রীলঙ্কার নৌবাহিনীর তরফে জানানো হয়েছে, এই উদ্ধারের কাজ আদৌ সহজ ছিল না। প্রচণ্ড চেষ্টার পর হাতি দুটিকে মাঝসমুদ্র থেকে ডাঙার দিকে নিয়ে আসা সম্ভব হয়। এই ঘটনাটি ভিডিওতেও তা ধরা পড়েছে। নৌবাহিনী আরও একটি বিবৃতিতে জানানো হয়েছে, নিরাপদে তীরে নিয়ে এসে দুটি হাতিকে ত্রিঙ্কোমালি জেলার ফাউল পয়েন্ট জঙ্গলে ছেড়ে দেওয়া হয়। বিগত কয়েক সপ্তাহের মধ্যে এই নিয়ে দ্বিতীয়বার এমন ঘটনা ঘটল। নৌসেনার এক অফিসার জানিয়েছেন, হাতিগুলো শ্রীলঙ্কার উপকূল সংলগ্ন অগভীর হ্রদ পার হতে গিয়ে সম্ভবত স্রোতের তোড়ে মাঝসমুদ্রে চলে গিয়েছিল। দেখুন সেই ভিডিও