জঙ্গলের ভয়ঙ্কর শিকারি একদিন তার মাকে কেড়ে নেয়। কয়ের মুহূর্তের মধ্যে অনাথ হয়ে যায় সে। যদিও জঙ্গলে এটা প্রতি দিনের কাহিনি। কিন্তু এই ঘটনার পরবর্তী অংশ একটু অন্য রকম। কারণ এখানে অনাথ এই জেব্রার মায়ের ভূমিকা পালন করছেন এক বণ্যপ্রাণী সংরক্ষণ কেন্দ্রের কর্মীরা। তবে তাঁরা এই জেব্রা শাবকের কাছাকাছি যেতে অভিনব এক পন্থা নিয়েছেন। কেনিয়ার সাভো ইস্ট ন্যাশনাল পার্কে এক সিংহের আক্রমণে এক জেব্রা মারা যায়। আর তার একটি শাবক নিজেকে সিংহের নজর থেকে লুকিয়ে কোনও রকমে প্রাণে বাঁচে। পরে সেই জেব্রা শাবককে নিয়ে যাওয়া হয় সেলড্রিক ওয়াল্ডলাইফ ট্রাস্টে। সেখানকার কর্মীরা এবার জেব্রাটিকে দেখভালের দায়িত্ব নেন। কিন্তু সমস্যা হল, সে তার মাকে ছাড়া এত দিন বিশেষ কাউকে চিনত না। তাই তার দায়িত্ব নেওয়া মানুষগুলির সঙ্গে সে ঠিক সহজ হতে পারছিল না। এই সমস্যার সমাধানে একটু অন্য পন্থা নেন ওই কর্মীরা। তাঁরা সাদা-কালো ডোরাকাটা জামা পরেন, ঠিক জেব্রার গায়ে যেমন ডোরা থাকে তেমন। অর্থাৎ তাঁরা জেব্রার মতো সাজেন। আর এতে বেশ কাজ হচ্ছে বলেও জানিয়েছেন সেলড্রিক ওয়াল্ডলাইফ ট্রাস্টের কর্তারা। আরও পড়ুন: মহাকাশে সূর্যোদয়ের বিস্ময়কর ছবি টুইট করলেন নাসার মহাকাশচারী আরও পড়ুন: ছবির ভিতর ছবি, একই ক্যানভাসে শিল্পী নিজেকে আঁকলেন ৫ বার, যেন অনন্ত লুপ দেখুন সেই ছবি: