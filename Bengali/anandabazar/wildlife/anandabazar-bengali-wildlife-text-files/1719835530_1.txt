মানুষের বিভিন্ন স্বভাব নকল করতে শিম্পাঞ্জিদের জুড়ি মেলা ভার। মানুষের কোনও অভ্যাস দেখে খুব দ্রুত নকল করতে পারে এরা। সম্প্রতি একটি ভিডিয়ো ভাইরাল হয়েছে নেটদুনিয়ায়। সেখানে একটি শিম্পাঞ্জিকে সিগারেট টানতে দেখা যাচ্ছে। শিম্পাঞ্জির সিগারেট টানার ঘটনাটি সম্প্রতি ঘটেছে পূর্ব চিনের আনহুই প্রদেশের হেফেই ওয়াইল্ড পার্কে। ভাইরাল হওয়া ওই ভিডিয়োতে দেখা যাচ্ছে, আঙুলের ফাঁকে সিগারেট ধরে কয়েকবার টানল ১৫ বছরের শিম্পা়ঞ্জিটি। তার পর ফেলে দিল মাটিতে। এ বিষয়ে ওই পার্কের এক কর্মী জানিয়েছেন, সেখানে ঘুরতে আসা এক পর্যটক শিম্পাঞ্জির খাঁচায় ছুঁড়ে দিয়েছিল সিগারেটটি। যদিও এই সিগারেটের জেরে শিম্পঞ্জির শরীরের ক্ষতি হয়নি বলেই জানিয়েছেন তিনি। কিন্তু ওই পর্যটক সিগারেট ছুঁড়ে দিলেও কেন দেখল না পার্কের কর্মীরা? এই প্রশ্নের জবাবে ওই কর্মী বলেছেন, ‘‘পার্কে হাজারেরও বেশি পর্যটক রোজ ঘুরতে আসেন। কিন্তু পার্কের কর্মী সংখ্যা ১০০। তাই সকলের উপর নজর রাখা অসম্ভব।’’ তবে শিম্পাঞ্জিকে সিগারেট ছোড়ার ভিডিয়ো ভাইরাল হতেই সোশ্যাল মিডিয়ায় নিন্দার ঝড় উঠেছে। কিছু আগেই গোরিলার একটি ভিডিয়ো ভাইরাল হয়েছিল। সেখানে দর্শকদের উদ্দেশে ইশারা করে গোরিলাটি বলছিল তাকে যেন খাবার দেওয়া না হয়। আরও পড়ুন: রাস্তায় যাওয়া গাড়ির উপর বসার চেষ্টা হাতির! তার পর কী ঘটল দেখুন আরও পড়ুন: ছ’ফুটের স্পার্ম ডোনারের থেকে বামন সন্তান! আদালতের দ্বারস্থ মা