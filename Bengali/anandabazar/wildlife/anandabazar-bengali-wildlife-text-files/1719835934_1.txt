শৌচালয়ের দরজা ঠেলে একটি সিংহকে বেরিয়ে আসতে দেখে অবাক পশুপ্রেমীরা। বিস্ময়ের কারণ, সিংহটির কেতাদুরস্ত হাব ভাব। শৌচালয়ের দরজা অতি সন্তর্পণে খুলে প্রথমে দু’পাশ দেখে নেয় সে। তারপর হালকা চালে ধীরে ধীরে হেঁটে ঢুকে যায় জঙ্গলের ভিতর।


ঘটনাটি বিদেশের কোনও এক অভয়ারণ্যের। সিংহের ভিডিয়োটি রেকর্ড করেছিলেন সেই অভয়ারণ্যে জঙ্গল সাফারিতে বেরনো কোনও পর্যটক। ভিডিয়োটি তিনি নেট মাধ্যমে দিয়েছিলেন। কয়েক ঘণ্টার মধ্যেই তা দ্রুত ছড়িয়ে পড়ে। Loo is not always safe & reliver for humans, sometime it can be used by others too...@susantananda3 @ParveenKaswan @PraveenIFShere @Saket_Badola pic.twitter.com/MNs9pwCycC ভিডিয়োটি নিয়ে বিস্ময়ের অবশ্য আরও একটি কারণ রয়েছে। জঙ্গলের ভিতর পর্যটকদের জন্য তৈরি ওই শৌচাগারে পুরুষ এবং মহিলাদের আলাদা প্রবেশ পথ ছিল। সিংহটি কিন্তু মহিলাদের অংশে ঢোকেনি। পুরুষদের জন্য নির্দেশিত প্রবেশপথটি দিয়েই তাকে বার হতে দেখা গিয়েছে।


দেখে শুনে অনেকেই মন্তব্য করেছেন, ‘‘আরে সিংহটা লেখা পড়াও জানে নাকি!’’ দেখুন ভিডিয়োটি।