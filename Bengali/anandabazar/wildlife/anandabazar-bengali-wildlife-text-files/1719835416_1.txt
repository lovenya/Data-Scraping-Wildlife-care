শুধু মাঠেই নয়, মাঠের বাইরেও নিজের পরিবেশ সচেতনতার জন্য পরিচিত নাম ভারতের সহ-অধিনায়ক রোহিত শর্মা। তবে এসবের বাইরেও সদ্য বাবা হওয়া রোহিত জানিয়েছিলেন যে, তিনি একজন বাবা এটাই এখন সবথেকে বড় তৃপ্তি তাঁর কাছে। মাঝেমধ্যেই সোশ্যাল মিডিয়ায় নিজের মেয়ে ছোট্ট সামাইরার বেশ কিছু ছবি পোস্ট করেন তিনি। সেই সব ছবির জনপ্রিয়তাও নেহাৎ কম নয়। কিন্তু এবার আরও এক ‘সামাইরা’র ছবি পোস্ট করে চর্চায় রোহিত। তবে এই সামাইরা কোনও মানবসন্তান নয়, একটি গন্ডার শাবক। সম্প্রতি আফ্রিকার কেনিয়ার একটি পশু সংরক্ষণকারী সংস্থার তরফে রোহিত ও তাঁর স্ত্রী রীতিকাকে একটি পোস্টের মাধ্যমে জানানো হয় যে, সেই দেশে জন্মানো একটি গন্ডার শাবকের নাম তাঁদের দু’মাসের মেয়ের নামে রাখা হয়েছে। রোহিত নিজেই সেই ছবি সোশ্যাল মিডিয়ায় পোস্ট করে জানান সেই কথা। A post shared by Rohit Sharma (@rohitsharma45) This made us so emotional! This is so special! Conservation of Rhinos is a cause so close to our hearts and Sudan meant so much to us. Thank you @olpejeta for this honour. I can’t believe our two month old has a Rhino named after her in Africa, unbelievably special. We’ll have to bring our little animal lover to meet her namesake in due time. A post shared by  Rohit Sharma (@rohitsharma45) on Mar 15, 2019 at 10:33pm PDT আরও পড়ুন: মাহি ভাই বাঁচিয়েছে আমার কেরিয়ার, বলছেন ইশান্ত ওই পশু সংরক্ষণকারী সংস্থার তরফে আরও জানানো হয় যে দীর্ঘদিন ধরে গন্ডার সংরক্ষণের বিষয়ে সরব রোহিত। তাই রোহিতের প্রতি সম্মান জানাতেই এই সিদ্ধান্ত নিয়েছেন তাঁরা। এই পোস্ট শেয়ার করে রোহিত উল্লেখ করেছেন, গত বছর মারা যাওয়া পৃথিবীর শেষ সাদা গন্ডার সুদানের কথাও। সোশ্যাল মিডিয়ায় ব্যাপক জনপ্রিয় হয় রোহিতের এই পোস্ট। একের পর এক কমেন্ট আসতে থাকে রোহিতের এই উদ্যোগের প্রশংসায়। কেউ কেউ এমনও লেখেন যে, দুই সামাইরার কবে দেখা হয়, সেটা জানতেও তারা দারুণ উৎসাহী। আরও পড়ুন: বিশ্বকাপে সুযোগ পাওয়া নয়, রাহানের মাথায় এখন শুধুই আইপিএল