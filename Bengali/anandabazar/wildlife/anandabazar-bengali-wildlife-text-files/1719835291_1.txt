ওয়াইল্ডলাইফ ফোটোগ্রাফি তাঁর নেশা। বহু বছর ধরে সেই নেশাতেই কার্যত বুঁদ হয়ে আছেন রুস ব্রিজেস। কিন্তু এমন দুর্লভ মুহূর্তকে হাতের একটা ছোট্ট শাটার ক্লিকে বন্দী করার মতো অভিজ্ঞতা তাঁর কখনও হয়নি। রুসের সেই ছবিই এখন ভাইরাল বিশ্ব-জুড়ে। আরও পড়ুন: সমকামিতা দেখা যায় এই প্রাণীগুলোর মধ্যেও ইয়র্কশয়্যারের একটি ওয়াইল্ডলাইফ পার্কে সিংহদের ছবি তুলতে ব্যস্ত ছিলেন রুস। চোখে পড়ল তাদের মধ্যে দুই ব্যতিক্রমীকে। দুই সিংহ ও এক সিংহী রোদ পোহাচ্ছিল সে সময়। হঠাৎই ছন্দপতন। অভ্যস্ত ছক ভেঙে তাদের মধ্যে থেকেই এক সিংহ উঠে গেল পাশে বসে থাকা তার ‘বন্ধু’ সিংহটির দিকে। কোনও রকম ভূমিকা ছাড়াই ‘বন্ধু’র সঙ্গে মিলনে লিপ্ত হল সে। তবে রুস জানান, পাশে থাকা সিংহীটি বারবার ঘাড় ঘুরিয়ে তাকালেও এই ঘটনায় আপত্তি জানায়নি। আরও পড়ুন: ভয়ঙ্কর ঘূর্ণিঝড়ের মধ্যেই উড়ল বিমান, দেখুন ভিডিও ইয়র্কশয়্যারের ওয়াইল্ডলাইফ পার্কে দুই সমকামী সিংহ দুই সিংহের সঙ্গমের সেই দৃশ্য দেখে প্রথমে একটু হকচকিয়ে গেলেও বিরল সেই মুহূর্ত একেরপর এক লেন্সবন্দী করতে একটুও দেরি করেননি রুস। দুই সিংহের একাধিক মিলনের দৃশ্য ক্যামেরায় তুলে নেন তিনি। এখন ভাইরাল সেই ছবিগুলিই। বছর বিয়াল্লিশের রুস জানালেন, বহু বছর ধরে তিনি ওয়াইল্ডলাইফ ফোটোগ্রাফি করছেন। পশুদের মধ্যে সমকামিতার কথা প্রায়ই শুনে থাকলেও তা চাক্ষুস করা এর আগে তার ভাগ্যে হয়নি। এ বার তাই সুযোগ হাতছাড়া করেননি রুস। পশুদের মধ্যে সমকামিতা কিন্তু একেবারেই অপরিচিত নয়। শুধু স্তন্যপায়ীই নয়, বহু পাখি, উভচর, সরীসৃপ এমনকী পতঙ্গদের মধ্যেও দেখা যায় সমকামিতা। সমলিঙ্গের প্রতি আকর্ষণ মানুষের মধ্যেও যথেষ্ট পরিচিত।