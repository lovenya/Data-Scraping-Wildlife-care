করোনাভাইরাসের জেরে মানুষ ঘরবন্দি। আর পশুপাখিরা মনের আনন্দে নিজেদের মতো করে যত্রতত্র বিচরণ করছে। যে পশুপাখিরা মানুষের এলাকা এড়িয়ে চলতেই পছন্দ করে তারাও চলে আসছে লোকালয়ে। এ বার গোয়ার এক অভয়ারণ্যে দেখা গেল ব্ল্যাক প্যান্থার। গোয়ার মুখ্যমন্ত্রী প্রমোদ সবন্ত বুধবার একটি টুইট করেছেন। সেখানেই নেত্রাবলী বন্যপ্রাণী অভয়ারণ্যে ক্যামেরাবন্দি এক ব্ল্যাক প্যান্থারের ছবি পোস্ট করেছেন। এই অভয়রাণ্যটি দক্ষিণ গোয়ায় অবস্থিত। গোয়ার এক সিনিয়র বন আধিকারিক জানিয়েছেন, তাঁরা খোঁজার চেষ্টা করছেন, এই একটি মাত্র ব্ল্যাক প্যান্থারই এখানে আছে, না তার কোনও সঙ্গীও রয়েছে এখানে। এই এলাকাটি বাঘের বিচরণ ক্ষেত্র হলেও এই প্রথম ক্যামেরায় কোনও ব্ল্যাক প্যান্থারের ছবি ধরা পড়ল। আরও পড়ুন: সুপ্রিম কোর্টের শুনানির সময় বাথরুমে ফ্লাশের শব্দ শুনল গোটা বিশ্ব ছবিটি কোনও নজরদারি ক্যামেরায় স্বয়ংক্রিয় ভাবে ধরা পড়েছে, না কোনও পর্যটক বা বন আধিকারিকের তোলা তা জানানো হয়নি। তবে ছবিটি পোস্ট করার পরই নেটাগরিকরা এই ব্ল্যাক প্যান্থারের সঙ্গে ডিজনির কার্টুন চরিত্র বাঘিরার মিল খুঁজে পেয়েছেন। তাঁরা বলতে শুরু করেছেন, বাঘিরার খোঁজ যখন পাওয়া গিয়েছে এ বার মোগলির দেখাও পাওয়া যাবে! আরও পড়ুন: এ বার করোনার টিকা আবিষ্কার? ইতালির বিজ্ঞানীদের দাবি ঘিরে আশার আলো দেখুন সেই পোস্ট: A great glimpse of Goa's rich wildlife. Black Panther camera trapped at Patiem Beat of Netravali Wildlife Sanctuary. pic.twitter.com/p7IVuHDLP1 (অভূতপূর্ব পরিস্থিতি। স্বভাবতই আপনি নানা ঘটনার সাক্ষী। শেয়ার করুন আমাদের সঙ্গে। ঘটনার বিবরণ, ছবি, ভিডিয়ো আমাদের ইমেলে পাঠিয়ে দিন, feedback@abpdigital.in ঠিকানায়। কোন এলাকা, কোন দিন, কোন সময়ের ঘটনা, তা জানাতে ভুলবেন না। আপনার নাম এবং ফোন নম্বর অবশ্যই দেবেন। আপনার পাঠানো খবরটি প্রকাশযোগ্য বলে বিবেচিত হলে তা প্রকাশ করা হবে আমাদের ওয়েবসাইটে।)