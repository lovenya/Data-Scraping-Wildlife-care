নদীতে ছড়িয়ে রয়েছে কুমির। তিন শাবককে নিয়ে সেই নদী পেরোবে মা সিংহী। যেতে যেতে এক শাবককে জলে ডুবে যেতে দেখে দুরন্ত গতিতে রক্ষা করে নিল সিংহীটি। সেই ঘটনার ভিডিয়ো সম্প্রতি ছ়ড়িয়ে পড়েছে সোশ্যাল মিডিয়ার বিভিন্ন প্ল্যাটফর্মে। আর দুর্লভ সেই ভিডিয়ো দেখতে হামলে পড়ছে নেটদুনিয়া। দুর্লভ এই ঘটনার ভিডিয়োটি তুলেছেন লুকা ব্রাকালি নামের একজন ফোটোগ্রাফার। কেনিয়ার মাসাই মারা গেম রিজার্ভে এয়াসো নাইরো নদী পেরনোর সময় তোলা হয়েছে সেটি। এই ঘটনার ভিডিয়ো তুলে লুকা বলেছেন এ রকম ভিডিয়ো দ্বিতীয়বার তোলার সুযোগ পাব নাকি জানি না। তাঁর গাইড ওই রিজার্ভে গত দশ বছর ধরে কাজ করছেন। তিনিও এই দৃশ্য প্রথমবারের জন্য দেখেছেন বলে জানিয়েছেন লুকা। সেই ভিডিয়োতে দেখা যাচ্ছে, শাবক নিয়ে নদীর ও পার থেকে এ পারে আসছে সিংহী। যেতে যেতে একটি শাবক বেশি এগিয়ে গিয়েছিল। একা যেতে গিয়ে নদীতে ডুবে যায় সে। কিন্তু তখনই সিংহী মুখে করে তুলে নিল তাকে। দেখুন সেই ভিডিয়ো— আরও পড়ুন: কাজ: ঘুরতে গিয়ে ছবি তোলা॥ মাইনে: মাসে ২৬ লক্ষ টাকা! আরও পড়ুন: ২৮ বছর পর প্রথমবার সোজা হয়ে দাঁড়ালেন চিনের সেই ‘ফোল্ডিং ম্যান’!