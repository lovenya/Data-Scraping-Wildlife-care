ব্যস্ত রাস্তায়  বিশালাকার একটি হাতি দেখে গাড়ি থামিয়ে দিলেন চালক। কিন্তু হাতিটি চলে যায় গাড়িটির কাছে। গিয়ে গাড়িটির উপর বসার চেষ্টা করে। এই রকম অদ্ভুত ঘটনায় ধরা পড়েছে ক্যামেরায়। সেই ভিডিয়ো সোশ্যাল মিডিয়ায় ছড়িয়ে পড়তেই ভাইরাল হয়েছে। গাড়ির উপর হাতির বসে পড়ার ঘটনাটি সম্প্রতি ঘটেছে তাইল্যান্ডের খাও ইয়াই ন্যাশনাল পার্কে। সেখানে ঘুরতে যাওয়া পর্যটকের গাড়ির সঙ্গে ঘটেছে এই ঘটনা। যদিও হাতিটি জুতসই ভাবে বসার আগেই কোনও মতে গাড়ি নিয়ে পালিয়ে যায় চালক। তবে হাতির দেহের চাপে গাড়িটির পিছনের কাঁচ ভেঙে গিয়েছে। তুবড়ে গিয়েছে গাড়ির পিছনের অংশও। যদিও হাতির এই চেষ্টার জেরে কোনও পর্যটকের কোনও ক্ষতি হয়নি বলে জানিয়েছে ওই ন্যাশনাল পার্ক কর্তৃপক্ষ। দেখুন সেই ভিডিয়ো- আরও পড়ুন: ছ’ফুটের স্পার্ম ডোনারের থেকে বামন সন্তান! আদালতের দ্বারস্থ মা আরও পড়ুন: বড়দের সঙ্গে তাল মিলিয়ে ড্রাম বাজাচ্ছে পাঁচ বছরের খুদে! মোহিত নেটদুনিয়া