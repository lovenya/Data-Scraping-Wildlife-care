মুষলধারে বৃষ্টি হচ্ছে। সেই বৃষ্টি থেকে বাঁচতে আমেরিকার সাউথ ক্যারোলাইনার রি‌ভারব্যাঙ্ক চিড়িয়াখানার গোরিলারা এসে বসে আছে শেডের নীচে। তাঁদের মধ্যে কয়েকজনের কোলে বাচ্চা। বৃষ্টির হাত থেকে বাচ্চাদের বাঁচাতে জড়িয়ে ধরে আছেন মা গোরিলারা।তাদের পিছনে কাঁচ ঘেরা ঘরে রয়েছেন দর্শকরা। কিন্তু বৃষ্টি এত জোরে হচ্ছে যে ওই শেডের নীচেও আসছে বৃষ্টির ছাট। বৃষ্টি যখন বাড়ল গোরিলারা বুঝল যে এখানে থাকলে পুরো ভিজে যাবে তারা। তাই বৃষ্টি থেকে নিজেদের ও বাচ্চাদের বাঁচাতে দেওয়াল ঘেঁষে কী ভাবে নিরাপদ আশ্রয়ে যাচ্ছে, সেই ভিডিয়োই চিড়িয়াখানার এক কর্মী আপলোড করেছিলেন সোশ্যাল মিডিয়ায়। তার পরই ভাইরাল হয়েছে সেটি। সেই ভিডিয়োতে দেখা যাচ্ছে, অ্যাসাসিয়া নামের একটি গোরিলা প্রথম দেওয়াল ঘেষে নিজের শরীর বাঁকিয়ে চলে গেল পিছনে। তার পর কোলে বাচ্চা নিয়ে থাকা আরও দু’টি গোরিলাও ওই একই পদ্ধতিতে গেল সেই পথে। আর পিছনে থাকা দর্শকরা উৎসাহ নিয়ে দেখছে বাচ্চাদের নিরাপদে রাখতে গোরিলাদের প্রচেষ্টা। ভাইরাল হওয়ার পর নেটিজেনরাও উচ্ছ্বসিত গোরিলাদের এই বুদ্ধিতে। শুধু তাই নয়, বাচ্চার প্রতি তাঁদের স্নেহশীলতাতেও মুগ্ধ হয়েছেন নেটিজেনরা। দেখুন সেই ভিডিয়ো- আরও পড়ুন: মেয়েদের গ্রাম জিনওয়ার ভরসা দিচ্ছে মেয়েদেরই