জীববিজ্ঞানী ও সঞ্চালিকা হিসাবে কাজ করেন লিজি ড্যালি। গত শনিবার ব্রিটেনের কর্নওয়াল সমুদ্রসৈকতের কাছে ডুবুরি হয়ে নেমেছিলেন জলের তলায়। সেই সময় তাঁর চোখে পড়ে একটি দৈত্যাকার জেলিফিস। বড় আকারের জেলিফিশ তিনি আগেও দেখেছেন। কিন্তু এত বড় আকারের জেলিফিস এই প্রথম দেখলেন বলে জানিয়েছেন লিজি। সাধারণত জেলিফিশের আকার কয়েক সেন্টিমিটার মতো হয়ে থাকে। কিন্তু কিছু প্রজাতির জেলিফিশ আকারে বড় হয়। তবে মানুষের সমান আকার ব একটা মেলে না। তবে লিজি সমুদ্রের তলায় যে জেলিফিশ দেখে মুদ্ধ হয়েছেন, তা আকারে প্রায় প্রাপ্তবয়স্ক মানুষের সমান। তাই দৈত্যাকার সেই জেলিফিশ দেখার পর লিজির প্রতিক্রিয়া, ‘‘রাজকীয়ভাবে ধীর গতিতে ঘুরে বেড়ানো সুন্দর একটি প্রাণী।’’ সমুদ্রের প্রাণীদের সংরক্ষণের জন্য মেরিন কনজারভেশন সোসাইটি বানিয়েছেন লিজি। সেই সংস্থার হয়েই ওয়াইন্ড ওসেন উইকে সমুদ্রের তলায় নেমেছিলেন তিনি। আর সে সময় এই দৈত্যাকার জেলিফিশের দেখা পেতেই ক্যামেরাবন্দি করেছেন তাঁকে। দেখুন সমুদ্রের তলায় কী ভাবে ঘুরে বেড়াচ্ছে জেলিফিশটি- আরও পড়ুন: সকলের মধ্যে শান্তির বার্তা দিচ্ছে ১৭ বার গুলি খাওয়া এই কুকুরটি! আরও পড়ুন: ঝরঝরে ভারতীয় ভাষা বলে চমকে দিলেন এই আমেরিকান যুবক!