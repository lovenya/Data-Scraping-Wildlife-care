মগডাল পর্যন্ত আধিপত্য তাদের। না হয় পাখির বাসাই বাদ গেল! মা চিতাবাঘের কাছে যেন এমনই কাতর আর্জি জানাচ্ছে তার ছানা। ক্যামেরায় ধরা পড়ল সেই দৃশ্য, বন্যপ্রাণী এবং পরিবেশ চিত্রগ্রাহকের হাত ধরে যা ছড়িয়ে পড়েছে নেটপাড়ায়। 

মোহন টমাস নামের এক চিত্রগ্রাহক টুইটারে ছবিটি পোস্ট করেছেন। ছবিটি তাঁর তোলা না অন্য কারও, তা যদিও জানা যায়নি। তবে বন দফতরের আধিকারিক পরভীন কাসওয়ানকে ট্যাগ করে ছবিটি পোস্ট করেছেন তিনি। 

মোহন যে ছবিটি পোস্ট করেছেন, তাতে গাছের ডালে হ্যামারকপ পাখির বাসা দখল করে বসে থাকতে দেখা গিয়েছে একটি পূর্ণবয়সি চিতাবাঘকে। আর তার ঠিক নীচেই কাতর বসে রয়েছে তার ছানা। ভাবটা এমন যেন, মাকে বুঝিয়ে বুঝিয়ে ক্লান্ত সে। Have you ever seen a leopard nesting.
This mother leopard went and sat in a hamerkop’s nest and the cub looks as if pleading his mother to give up. @ParveenKaswan @NikonIndia pic.twitter.com/4DJ3piS5b1 মোহন টুইটারে লেখেন, ‘চিতাবাঘকে বাসা বাঁধতে দেখেছেন কখনও! মা চিতাবাঘটি হ্যামারকপের বাসায় বসে রয়েছে। ছানাটিকে দেখে মনে হচ্ছে, মাকে বাসা থেকে উঠতে বলে বলে ক্লান্ত সে।’

নেটপাড়ার পশুপ্রেমীদের মধ্যে মোহনের পোস্ট করা ওই ছবিটি ইতিমধ্যেই ছড়িয়ে পড়েছে। শতাধিক মানুষ সেটি রিটুইট করেছেন। ছবিতে ভালবাসার চিহ্ন এঁকে দিয়েছেন হাজারের বেশি মানুষ।