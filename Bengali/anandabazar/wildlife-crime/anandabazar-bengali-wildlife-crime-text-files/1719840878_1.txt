নাবালিকা মেয়েকে যৌন নির্যাতনের অভিযোগে অভিযুক্তরা জামিনে মুক্তি পেয়ে পিটিয়ে খুন করল নির্যাতিতার মাকে। গুরুতর আহত নির্যাতিতার এক আত্মীয়াও। ভয়ঙ্কর এই ঘটনাটি ঘটেছে উত্তরপ্রদেশের কানপুরে। এই ঘটনায় গ্রেফতার করা হয়েছে চার জনকে। পলাতক আরও দুই। এক নাবালিকাকে যৌন নিগ্রহের অভিযোগে ২০১৮ সালে গ্রেফতার করা হয় অভিযুক্ত এই ছ’জনকে। সেই মামলায় অভিযুক্তরা জামিনে ছাড়া পেয়েছে সপ্তাহখানেক আগে। অভিযোগ, ছাড়া পেয়েই পুরনো মামলা তুলে নেওয়ার জন্য তারা চাপ দিচ্ছিল নির্যাতিতার পরিবারের উপর। কিন্তু মামলা তুলতে রাজি না হওয়ায় গত ৯ জানুয়ারি নির্যাতিতার মা, ৪০ বছরের ওই মহিলাকে রাস্তায় ফেলে নির্মম ভাবে পেটায় ছয় অভিযুক্ত। মারধর করা হয় তাঁদের এক আত্মীয়াকেও। এক সপ্তাহ হাসপাতালে থাকার পর শুক্রবার সন্ধ্যায় মৃত্যু হয়েছে ওই মহিলার। মারধরের সেই ঘটনার ভিডিয়ো সোশ্যাল মিডিয়ায় ছড়িয়ে পড়েছে। পুলিশ জানিয়েছে, অভিযুক্তদের নাম আবিদ, মিন্টু, মাহবুব, চাঁদ বাবু, জামিল ও ফিরোজ। ২০১৮-তে ওই মহিলার ১৩ বছরের মেয়েকে যৌন হেনস্থা করার অভিযোগ ওঠে এই ছ’জনের বিরুদ্ধে। সেই ঘটনার জেরে তাদের গ্রেফতার করে জেলে পাঠিয়েছিল পুলিশ। আরও পড়ুন: ‘ফাঁসিতে বিলম্বে আমাদের ভূমিকা নেই’, বললেন কেজরী গত ৯ জানুয়ারি স্থানীয় আদালত থেকে জামিনে ছাড়া পায় অভিযুক্তরা। তার পর মত্ত অবস্থায় চড়াও হয় নির্যাতিতার পরিবারের উপর। নির্যাতিতার মাকে লাঠি, ইট দিয়ে মারা হয়। ভিডিয়োতে দেখা যাচ্ছে, লাল কুর্তা পরিহিত ৪০ বছরের মহিলা রাস্তায় পড়ে রয়েছেন। তাঁর মুখে লাথি মারছে এক অভিযুক্ত। বাকিরাও দাঁড়িয়ে আছে পাশে। নির্যাতিতার বোনকেও হেনস্থা করা হয় বলে অভিযোগ। A group of five men accused of molesting a young girl, who are currently out on bail, attacked the victim's mother after she refused to withdraw the case in Kanpur. The mother succumbed to injuries at the hospital. @myogiadityanath where is law and order in the state. @Uppolice pic.twitter.com/9FVO7TvCMX ঘটনা নিয়ে কানপুরের এসএসপি অনন্ত দেও বলেছেন, ‘‘৯ জানুয়ারি নির্যাতিতার মা-সহ তিন জনকে মারের অভিযোগে মামলা দায়ের হয়েছে। জানা গিয়েছে, মামলা তুলে নেওয়ার জন্য চাপ সৃষ্টি করতেই এই কাজ করেছে তাঁরা। আমরা চার অভিযুক্তকে গ্রেফতার করেছি। বাকি দু’জনের খোঁজ চলছে।’’ অপরাধীদের বিরুদ্ধে কড়া ব্যবস্থা নেওয়ারও আশ্বাস দিয়েছেন তিনি। আরও পড়ুন: নির্ভয়া কাণ্ডে ফাঁসি ১ ফেব্রুয়ারি, নয়া মৃত্যু পরোয়ানা জারি আদালতের