বেলেঘাটায় শিশুকন্যা খুনের মামলায় নয়া মোড়। ২৬ জানুয়ারির ওই খুনের ঘটনায় এ বার ডিএনএ টেস্টের নির্দেশ দিল শিয়ালদহ আদালত। শিশু চুরির গল্প সাজিয়েও শেষ রক্ষা হয়নি। গল্প ফাঁদার কয়েক ঘণ্টার মধ্যেই নিজের শিশুকে খুনের অভিযোগে গ্রেফতার হয়েছিলেন মা সন্ধ্যা মালো। কিন্তু কেন তিনি খুন করলেন, তা নিয়ে পুলিশের কাছে বিভিন্ন সময় বয়ান বদল করেছেন। তদন্তকারীদের বলেছিলেন, শিশুকন্যাকে মানুষ করতে নানা সমস্যায় পড়তেন তিনি, তাই খুন। প্রশ্ন উঠেছিল, শিশুকন্যা কি ওই দম্পতির? এই মামলায় এখনও পর্যন্ত সন্ধ্যা মালো গ্রেফতার হয়েছে। পুলিশ সূত্রে খবর, হরিয়ানার এক বাসিন্দার সঙ্গে সন্ধ্যার পরিচয় ছিল। সে বিষয়ে তদন্ত চলছে। সোমবার বেলেঘাটা খুনের মামলাটি শিয়ালদহ আদালতে উঠলে বিচারক ওই শিশুর ডিএনএ টেস্টের আবেদন মঞ্জুর করেন। আরও পড়ুন:দিল্লির ফলে শিক্ষা রয়েছে ‘দিদি’র জন্য, কিন্তু বিপদও রয়েছে ওত পেতে
আরও পড়ুন:তৃণমূলের এনআরসি-বিরোধী মঞ্চে চটুল গানের সঙ্গে স্বল্পবসনাদের নাচ! পুলিশ সূত্রে খবর, সন্ধ্যা মালো ও তাঁর স্বামী সুদর্শন মালোর ডিএনএ পরীক্ষার জন্য রক্তের বিভিন্ন নমুনা নেওয়া হবে। আগে ওই শিশুর দেহের নমুনা সংগ্রহ করা হয়েছে। মৃত শিশুটিকে সেপটিক ট্যাঙ্ক থেকে উদ্ধার করা হয়েছিল। ডিএনএ টেস্ট এনআরএস মেডিক্যাল কলেজ ও হাসপাতালে হওয়ার কথা রয়েছে। সন্ধ্যা এখন জেল হেফাজতে রয়েছেন। ধৃতের বিরুদ্ধে খুনের মামলা চলছে।