দু’পক্ষের সংঘর্ষে উত্তেজনা ছড়াল নয়ডার পানশালায়। দুই মত্ত যুবকের মধ্যে বচসা বাধে। তার পরই হাতাহাতিতে জড়ান তাঁরা। ঘটনাটি ঘটেছে নয়ডার গার্ডেন গ্যালারিয়া মলে। ঘটনার ভিডিয়ো ভাইরাল হয়েছে সমাজমাধ্যমে। যদিও এই ভিডিয়োর সত্যতা যাচাই করেনি আনন্দবাজার অনলাইন। ইতিমধ্যেই এই ঘটনার তদন্ত শুরু করেছে নয়ডা পুলিশ। ভিডিয়োটি প্রকাশ্যে আসার পরই, এই ঘটনা পুলিশের নজরে আসে। সেক্টর ৩৯ পুলিশ সূত্রে খবর, ‘সূত্র’ নামে একটি পানশালায় হাতাহাতির ঘটনা ঘটেছে। তবে কোনও পক্ষই এখনও অভিযোগ দায়ের করেনি। তবে ঠিক কবে এই ঘটনাটি ঘটেছে তা জানা যায়নি। শনিবার এই ঘটনার কথা প্রকাশ্যে এসেছে। এই ঘটনা সম্পর্কে পানশালা ও শপিং মল কর্তৃপক্ষের তরফে এখনও পর্যন্ত কোনও তথ্য পাওয়া যায়নি বলে জানিয়েছে পুলিশ। সংবাদ সংস্থা এএনআইকে নয়ডার এডিসিপি আশুতোষ দ্বিবেদী বলেছেন, ‘‘সিসিটিভি ফুটেজ খতিয়ে দেখছি আমরা। অভিযুক্তদের চিহ্নিত করা হয়েছে। তথ্যপ্রমাণের ভিত্তিতে পরবর্তী পদক্ষেপ করা হবে।’’ #Noida के #GardenGalleria में #Sutra क्लब में दो पक्षों में जमकर चले लात घूसे ,नियमों के खिलाफ देर रात तक सजती है महफिल,गौरतलब है इसी गार्डन गैलेरिया में मारपीट के दौरान एक व्यक्ति की मौत भी हो गई थी! @noidapolice @Uppolice @DCP_Noida @Acp1Noida pic.twitter.com/4eM4NiZ4Ds নয়ডার ওই মলে অতীতেও এমন ঘটনা ঘটেছে। চলতি বছরে এপ্রিল মাসে পানশালায় গোলমালের জেরে ৩০ বছর বয়সি এক যুবককে পিটিয়ে খুনের অভিযোগ উঠেছিল। খাবারের বিল নিয়ে রেস্তরাঁর কর্মীদের সঙ্গে ওই যুবকের বচসা বেধেছিল। বচসা থেকেই হাতাহাতি হয়।