ফের বেআব্রু দেশের নিরাপত্তার চিত্র। কানাডার এক তরুণী এবার যৌন হেনস্থার অভিযোগ আনলেন মুম্বইয়ের এক পাঁচতারা হোটেলের কর্মীর বিরুদ্ধে। ওই মহিলা জানিয়েছেন, পাঁচ তারা হোটেলের ওই কর্মী হোটেলে থাকাকালীন তাঁকে নিয়মিত হেনস্থা করেছেন। ঘটনাটি ৫ জানুয়ারির হলেও প্রকাশ্যে এসেছে বৃহস্পতিবার। পুলিশ সূ্ত্রে খবর, বছর বত্রিশের ওই তরুণী জানিয়েছেন, জুহুর ওই হোটেলে এসে তিনি ছিলেন। সেই সময় ওই ব্যক্তি জোর করে তাঁর সঙ্গে সেলফি তোলার চেষ্টা করেন। আরও পড়ুন: দম্পতিকে ছুরি দিয়ে কুপিয়ে খুন প্রতিবেশীর, ভিডিয়ো তুললেন অন্যরা অভিযোগ, হোটেলে থাকাকালীন ওই ব্যক্তি মহিলাকে অনুসরণ করতেন, বারবার বলা সত্ত্বেও পিছু ধাওয়াও করেছেন। একটি ইভেন্ট ম্যানেজমেন্ট সংস্থায় কর্মরত ওই তরুণী। প্রায়ই কর্মসূত্রে ভারতে আসতে হয় তাঁকে। এই হোটেলেও তিনি আগে উঠেছেন। কিন্তু এ বারের ঘটনায় রীতিমতো বিপর্যস্ত হয়ে পড়েছেন তিনি। আরও পড়ুন: এক ঘুষিতে ভেঙে গেল তিন কোটি টাকার ফ্ল্যাটের দেওয়াল!​ মুম্বইয়ের সান্তাক্রুজ পুলিশ ফাঁড়িতে এই সংক্রান্ত ঘটনায় অভিযোগ দায়ের করা হয়েছে। ওই ব্যক্তিকে গ্রেফতারও করা হয়েছে। ঘটনার পর এই দেশে কাজে ফিরতেই চাইছেন না, জানিয়েছে পুলিশ। (দেশজোড়া ঘটনার বাছাই করা সেরা বাংলা খবর পেতে পড়ুন আমাদের দেশবিভাগ।)