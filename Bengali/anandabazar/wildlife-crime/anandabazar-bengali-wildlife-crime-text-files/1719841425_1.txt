দুই পুরুষ বাঘের মারামারির ভয়ঙ্কর ভিডিয়ো ফের ভাইরাল হল সোশ্যাল মিডিয়ায়। ভিডিয়োটি  বেস কয়েক বছরের পুরনো হলেও ইন্ডিয়ান ফরেস্ট সার্ভিসের অফিসার সুধা রামেন সম্প্রতি নিজের টুইটার হ্যান্ডল থেকে শেয়ার করেছেন সেই ভিডিয়ো। সেটি শেয়ার করে তিনি দুই বাঘের এ রকম মারামারি করার কারণ ব্যাখ্যা করেছেন। দুই পুরুষ বাঘের এই মারামারি ভিডিয়োটি  ২০১৩-তে তুলেছিলেন  হেলেনা ওয়াটকিনস। দক্ষিণ আফ্রিকার টাইগার ক্যানিয়ন ওয়াইল্ডলাইফ অ্যান্ড সাফারি পার্কে তোলা হয়েছিল সেটি। তখন ইউটিউবে আপলোড করা সেই ভিডিয়ো ৭০ লক্ষেরও বেশি বার দেখা হয়েছে। সেখানে দেখা যাচ্ছে, বেশ কয়েক মিনিট ধরে মারামারি করছে পুরুষ বাঘ দু’টি। মূলত এলাকা দখল করা নিয়েই এ ধরনের মারামারি হয় পুরুষ বাঘেদের মধ্যে। আবার কোনও কোনও সময় বাঘিনীকে ঘিরেও এ ধরনের লড়াইয়ে মাতে বাঘ। সম্প্রতি ভিডিয়োটি আপলোড করে সুধা রামেন লিখেছেন, ‘‘বাঘেদের এই মারামারি রেসলিংয়ের থেকে কিছু কম নয়। আধিপত্য বোঝানোর জন্যই এ রকম মারামারি হয়ে থাকে। বিজয়ী এলাকা ও ভাগ্যবান হলে বাঘিনীও পেয়ে থাকে। পরাজিতকে চলে যেতে হয় নতুন বাসস্থান খুঁজতে।’’ Ever seen tigers fighting, it is no less than wrestling. The dominance will be established only through such fights. The winner wins the territory and if lucky the Tigress too. The loser has to move out and wander to find a new home. 

Watch  https://t.co/MCp1vRXNSH pic.twitter.com/gCqOUwDt4F আরও পড়ুন: তিন মাস লকডাউনের পর পাব খুলতেই ‘বেসামাল’ ব্রিটেন আরও পড়ুন: অস্ত্রোপচারে বাদ গিয়েছে বাঁ-পা, তবু নেচে ‘স্পিরিট’ প্রমাণ করলেন প্রাক্তন মিস কলম্বিয়া