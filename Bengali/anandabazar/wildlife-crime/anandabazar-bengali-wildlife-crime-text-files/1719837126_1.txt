অতনু ঘোষ-এর তৃতীয় একক আলোকচিত্র প্রদর্শনী অনুষ্ঠিত হল সম্প্রতি অ্যাকাডেমিতে। শিরোনাম : ‘ওয়াইল্ড লাইফ’। ভারতের বিভিন্ন অরণ্যে ঘুরে নানারকম পাখি ও পশুর ছবি তুলেছেন তিনি। হিমালয়ের ও অন্যান্য অঞ্চলের বিচিত্র পাখির ছবি এই প্রদর্শনীর প্রধান আকর্ষণ। পাখিকে বলা যেতে পারে ভূমি ও আকাশের মধ্যে সংযোগের দূত। তার বর্ণিল সৌন্দর্য মানুষকে মুগ্ধ করে। অতনু তাঁর ছবিতে সেই সৌন্দর্য সুচারুরূপে পরিস্ফুট করেছেন।