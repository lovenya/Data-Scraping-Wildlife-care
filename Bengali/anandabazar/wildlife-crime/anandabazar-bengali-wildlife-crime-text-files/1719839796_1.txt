রাতের শহরে দুই তরুণীকে রাস্তায় উত্যক্ত করছিল দুই যুবক। অশালীন মন্তব্য থেকে শুরু করে অঙ্গভঙ্গি কিছুই বাদ ছিল না। অভিযোগ কুপ্রস্তাব দিতেও ছাড়েনি ওই দুই যুবক! ভয়ে সিঁটিয়ে না গিয়ে, তরুণীদের এক জন ফোন করেন কলকাতা পুলিশের ১০০ নম্বরে। ফোন পাওয়ার আধ ঘণ্টার মধ্যে গাড়ি নিয়ে পালিয়ে যাওয়া ওই দুই যুবককে তাড়া করে পাকড়াও করে পুলিশ। পুলিশের গাড়িতেই বাড়িতে পৌঁছে দেওয়া হয় ওই দুই তরুণীকেও। বৃহস্পতিবার গভীর রাতে ঘটনাটি ঘটেছে লেক থানা এলাকার প্রিন্স আনোয়ার শাহ রোডে। পুলিশ সূত্রে খবর, ওই এলাকার একটি মলে রাতের শোয়ে সিনেমা দেখতে গিয়েছিলেন ওই দুই তরুণী। দু’জনেই টালিগঞ্জ এলাকার বাসিন্দা। শোয়ের শেষে তাঁরা প্রিন্স আনোয়ার শাহ রোডের উপর অ্যাপ ক্যাবের জন্য অপেক্ষা করছিলেন। তাঁরা পুলিশকে জানিয়েছেন, তখন রাত সওয়া দুটো। ওই তরুণীদের অভিযোগ, তাঁদেরকে রাস্তায় দেখে একটি নীলচে রঙের গাড়ি তাঁদের সামনে এসে দাঁড়ায়। গাড়িতে ছিল দুই যুবক। ওই দুই যুবক ওই তরুণীদের উদ্দেশে করে অঙ্গভঙ্গি করে, কুমন্তব্য করে। পুলিশকে ওই দুই তরুণী জানিয়েছেন, প্রথমে ওই তরুণীরা বিষয়টিকে পাত্তা না দিয়ে নিজেদের মতো দাঁড়িয়ে ছিলেন। গাড়িটি প্রথমে চলে যায়। কিন্তু কয়েক মিনিটের মধ্যে ফের ফিরে আসে। তার পর ফের একই ভাবে উত্যক্ত করা শুরু করে ওই যুবকেরা। কুপ্রস্তাবও দেয়। পরিস্থিতি বেগতিক দেখে ওই তরুণীদের এক জন ১০০ নম্বরে ডায়াল করেন। পুলিশ সূত্রে খবর, ফোন পাওয়ার পর ওই জায়গার কাছে থাকা ওয়্যারলেস পেট্রলিং ভ্যানকে ঘটনাস্থলে পাঠানো হয়। পুলিশকর্মীরা কয়েক মিনিটের মধ্যে তরুণীদের কাছে পৌঁছন। তাঁরা গোটা বিষয়টি শোনেন। তরুণীরা গাড়িটির নম্বরও দিয়েছিলেন পুলিশকে। তার সাহায্যেই পুলিশ এম আর বাঙুর হাসপাতালের কাছে ওই গাড়িটি পাকড়াও করে। তত ক্ষণে খবর দেওয়া হয় লেক থানাকে। সেখানকার পুলিশ কর্মীরা ওই তরুণীদের নিজেদের গাড়িতে করে নিয়ে যান থানায়। সেখানে তত ক্ষণে আটক করে নিয়ে আসা হয়েছে গাড়িটি। অভিযোগকারিণীরা ওই দুই যুবককে শনাক্ত করেন। এর পর ওই দুই তরুণীকে তাঁদের বাড়িতে পৌঁছে দিয়ে আসে পুলিশ। আরও পড়ুন:
কেন্দ্রীয় হারেই মহার্ঘ ভাতা দিতে হবে রাজ্যকে, জানিয়ে দিল স্যাট, বকেয়া মেটানোরও নির্দেশ ‘এ কী সাজা দিলেন বিচারক!’, ফাঁসি চেয়ে হাইকোর্টে যাচ্ছেন অনুপমের বাবা-মা পুলিশ সূত্রে জানা গিয়েছে ওই দুই অভিযুক্ত যুবকের নাম বিশাল সাউ এবং রাজা দত্ত। তাঁরা হরিদেবপুরের বাসিন্দা।