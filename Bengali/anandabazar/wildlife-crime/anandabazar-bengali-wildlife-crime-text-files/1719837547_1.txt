পুলিশের সন্দেহ ছিল কিশোরটির উপর। কয়েক দিন আগে এলাকার এক দলিত কিশোরীকে অপহরণের পর গণধর্ষণ করে খুনের ঘটনায় নাকি সে-ই জড়িত ছিল। সে রহস্য উদ্ঘাটিত হওয়ার আগেই মঙ্গলবার একটি খালের পাড় থেকে উদ্ধার হল ওই কিশোরের নগ্ন দেহ। পুলিশ জানিয়েছে, ওই কিশোরের দেহ এতটাই বিকৃত হয়ে গিয়েছিল যে, প্রথমে কেউ শনাক্ত করতেই পারেনি। পরে তার হাতে আঁকা একটি ট্যাটু দেখে চিনতে পারে তার পরিবারের লোকজন। চলতি মাসের ৯ জানুয়ারি টিউশন নিতে গিয়ে নিখোঁজ হয়ে গিয়েছিল হরিয়ানা কুরুক্ষেত্রের বাসিন্দা বছর পনেরোর এক কিশোরী। গত শনিবার সন্ধ্যাবেলা ঝিন্দ জেলায় একটি খালের পাশে তার অর্ধনগ্ন মৃতদেহ উদ্ধার হয়। ময়নাতদন্তে জানা যায়,  গণধর্ষণের পর খুন করা হয়েছে তাকে। ধর্ষণের পর ভোঁতা কোনও জিনিস ঢুকিয়ে ছিন্নভিন্ন করা হয় তার যৌনাঙ্গ। ক্ষতিগ্রস্ত হয় বিভিন্ন অঙ্গও। মৃতার দেহের বিভিন্ন জায়গায় ছিল ১৯টি ক্ষত ছিল। আরও পড়ুন: মৃত ৪, তবু জাল্লিকাট্টুতে উপহারের রাজনীতি পুলিশ-এনআইএ যৌথ হানা, উদ্ধার ১০০ কোটির বাতিল নোট কুরুক্ষেত্রের পুলিশ সুপার অভিষেক গর্গ জানিয়েছেন, সেই দিন ঝানসা থানায় নিখোঁজ ডায়েরি করতে এসে ওই কিশোরীর বাবা জানিয়েছিলেন, স্থানীয় এক তরুণ মেয়েকে অপহরণ করেছে বলে তাঁর সন্দেহ। ওই তরুণের সঙ্গেই মেয়েটিকে শেষ বার দেখা গিয়েছিল। কিশোরী নিখোঁজের দিন থেকে বেপাত্তা ছিল ওই তরুণও। তার দেহ উদ্ধারের পর ওই তরুণের উপর সন্দেহ আরও জোরদার হয়। পুলিশ সুপারের কথায়, ঠিক কবে এবং কী ভাবে ওই তরুণের মৃত্যু হয়েছে সে ব্যাপারে এখনও সবিস্তার তথ্য পাওয়া যায়নি। প্রাথমিক তদন্তে জানা গিয়েছে, দিন পাঁচ-ছয় আগে মৃত্যু হয়েছে। তবে, দেহে কোনও আঘাতের চিহ্ন ছিল না।