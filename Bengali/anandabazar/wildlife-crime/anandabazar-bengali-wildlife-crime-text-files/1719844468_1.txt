রক্ষকই ভক্ষক! ১১ বছরের বালিকাকে ধর্ষণের অভিযোগ উঠল এক অবসরপ্রাপ্ত পুলিশকর্মীর বিরুদ্ধে। ঘটনাটি মধ্যপ্রদেশের ইনদওরের। সোমবার এই ঘটনার কথা জানিয়েছে পুলিশ। গত শনিবার বালিকার বাড়িতে কেউ ছিলেন না। অভিযোগ, সেই সময় সেখানে যান ওই অবসরপ্রাপ্ত পুলিশকর্মী। তার পরই বালিকাকে ধর্ষণ করা হয় বলে অভিযোগ। এই ঘটনায় মামলা রুজু করেছে পুলিশ। ঘটনার পর থেকেই পলাতক অভিযুক্ত। তাঁর খোঁজে তল্লাশি চালানো হচ্ছে। অতিরিক্ত পুলিশ কমিশনার সোনাক্ষী সাক্সেনা জানিয়েছেন,  অভিযুক্তের বিরুদ্ধে ভারতীয় দণ্ডবিধির ৩৭৬ ধারা এবং পকসো আইনে মামলা রুজু করা হয়েছে। সংবাদ সংস্থা এএনআই সূত্রে খবর, অভিযুক্ত ইনদওর ক্রাইম ব্রাঞ্চের সাব-ইনস্পেক্টর পদে কর্মরত ছিলেন। অবসরপ্রাপ্ত পুলিশকর্মীর বিরুদ্ধে ধর্ষণের অভিযোগ ঘিরে শোরগোল পড়ে গিয়েছে সে শহরে।