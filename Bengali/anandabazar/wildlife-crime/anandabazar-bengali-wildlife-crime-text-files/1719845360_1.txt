প্রজেক্ট টাইগার-এর সুবর্ণ জয়ন্তী উপলক্ষে সম্প্রতি শহরের এক বিলাসবহুল হোটেলে ‘স্ট্রাইপড ইন লভ’ নামক একটি বন্যপ্রাণ সংক্রান্ত চিত্র প্রদর্শনীর আয়োজন করা হয়েছিল। গত এক বছর ধরে ভারতের বিভিন্ন ব্যাঘ্র সংরক্ষণ প্রকল্পে ঘুরে বাঘের ছবি তুলে বেড়িয়েছেন বন্যপ্রাণ আলোকচিত্রী বিশ্বজিৎ রায়চৌধুরী, শিলাদিত্য চৌধুরী কেতন সেনগুপ্ত। তারই ফসল এই ‘স্ট্রাইপড ইন লভ’। এই চিত্র প্রদর্শনী উদ্বোধনী অনুষ্ঠানে হাজির ছিলেন টলি-অভিনেত্রী গার্গী রায়চৌধুরী, সঙ্গীত পরিচালক দেবজ্যোতি মিশ্রের মতো ব্যক্তিত্বরা।