ফের লোকালয়ে ঢুকে পড়ল ২টি বাইসন। যার জেরে আতঙ্ক ছড়াল জলপাইগুড়ি জেলার ধূপগুড়ি ব্লকের দুরামারির রাঙাতি এলাকায়। বাইসনের হামলায় আহত হয়েছেন ১ বাসিন্দা। জানা গিয়েছে, মঙ্গলবার সকালে খুট্টিমারি জঙ্গল থেকে ২টি বাইসন গ্রামে ঢুকে পড়ে। সেই খবর যায় বনকর্মীদের কাছে। একটি বাইসন স্থানীয় এক ব্যক্তির বাড়ির রান্নাঘরে আশ্রয় নেয়। অপর বাইসনটি কিছুটা দূরে নদী পেরিয়ে কাজিপাড়া এলাকায় চলে যায়। খবর পেয়ে ঘটনাস্থলে আসে বিন্নাগুড়ি ওয়াইল্ডলাইফ স্কোয়াডের বনকর্মীরা। একটি  বাইসনকে ঘুমপাড়ানি গুলি করে কাবু করা গেলেও অপর বাইসনটি এখনও অধরা। যদিও বন দফতরের কর্মীরা বাইসনটির উপর নজর রাখছেন বলে জানিয়েছেন।