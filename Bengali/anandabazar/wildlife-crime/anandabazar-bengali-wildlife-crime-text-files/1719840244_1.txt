বাড়ির বাইরে পা দিয়েই আত্মরাম খাঁচা-ছাড়া হয়ে যাওয়ার যোগাড় এক মহিলার। গত সোমবার মার্কিন যুক্তরাষ্ট্রের ওহায়োর ব্রেকসভিল-এ বাড়ির সামনে বেরিয়ে এক মহিলা দেখেন সেখানে শুয়ে রয়েছে একটি প্রায় সাত ফুটের সাপ। স্থানীয় সংবাদপত্র সূত্রে জানা গিয়েছে, ওই মহিলা মেরেডিথ ব্ল্যাক সেদিন সাপটি দেখেই ব্রেকসভিল অ্যানিম্যাল কন্ট্রোলে ফোন করেন। সঙ্গে সঙ্গে ওই দফতরের কর্মীরা পৌঁছে যান সেখানে। তাঁরা প্রায় সাত ফুটের ‘বোয়া কনস্ট্রিক্টর’ নামের ওই সাপটিকে উদ্ধার করেন। বোয়া কনস্ট্রিক্টর নির্বিষ একটি সাপ। সাধারণত পূর্ণবয়স্ক বোয়া কনস্ট্রিক্টর ১০ থেকে ১৫ কেজি পর্যন্ত হয়। এদের লেজের শেষ প্রান্তটি লাল রঙের হয় বলে এদের রেড-টেলড নামেও ডাকা হয়। বিষাক্ত না হলেও এদের ওজনকে কাজে লাগিয়ে এরা ছোট থেকে মাঝারি প্রাণীদের পেঁচিয়ে ধরে শিকার করে। ওহায়োতে দেখা পাওয়া ওই সাপটিও বেশ মোটাসোটা ছিল। তাই বাড়ির বাইরে বেরিয়েই ঘাসের মধ্যে সেটি দেখতে পান মেরেডিথ। তাঁর বোন সাপটির একটি ছবি তুলে সোশ্যাল মিডিয়ায় পোস্ট করেন। সেই পোস্ট দেখে, সাপ বিশেষজ্ঞ কেথ গিসার জানিয়েছেন এই সাপটির ওজন প্রায় ১০ কেজি এবং বয়স হবে ছয় থেকে বছরের মধ্যে। আরও পড়ুন: টিভি বিতর্ক চলার সময় উল্টে গেল চেয়ার! হুড়মুড়িয়ে পড়ে গেলেন বিশেষজ্ঞ আরও পড়ুন: মৃত মানুষদের সঙ্গে ‘যোগাযোগ করে’ প্রতিক্রিয়া নেওয়ার চেষ্টা!