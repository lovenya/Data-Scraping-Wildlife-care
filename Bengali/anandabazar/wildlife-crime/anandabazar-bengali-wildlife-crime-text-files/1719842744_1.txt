ইংল্যান্ডের নর্থহ্যাম্পশায়ারের হাক্সলো কলেজে শিল্প শিক্ষার পাঠ দিতেন ৪১ বছরের এমা রাইট। আর্ট প্রজেক্টের নামে ক্লাসে ছাত্রীদের নিয়ে এক ফটোশ্যুটের আয়োজন করেন তিনি। সেখানেই ছাত্রীদের ঊর্ধ্বাঙ্গ অনাবৃত করে ছবি তোলানোর মতো গুরুতর অভিযোগে চাকরি গেল তাঁর। শুধু নগ্ন করে ছবি তোলানোই নয়, ওই ফটোশ্যুটে ক্যামেরার সামনে ছাত্রীদের দিয়ে স্বমেহন করার ভঙ্গি নকল করানো হয় বলেও অভিযোগ। বেশ কিছু ছবিতে ছাত্রীদের ধূমপান করতে ও মদের বোতল দিয়ে গোপনাঙ্গ ঢাকতেও দেখা গিয়েছে বলে খবর। স্কুল কর্তৃপক্ষ সূত্রে খবর, ছাত্রীদের মধ্যে ছিল একাধিক নাবালিকাও। ঘটনাটি সামনে আসতেই এমাকে তড়িঘড়ি বরখাস্ত করা হয়। তবে বরখাস্ত হওয়া মোটেই মেনে নিতে পারছেন না তিনি। স্থানীয় একটি সংবামাধ্যমকে এমা জানিয়েছেন, তাঁর প্রতি অবিচার হচ্ছে। পাশাপাশি শিক্ষা ও শিল্প সম্পর্কে ওই প্রতিষ্ঠানটির কর্তারা কিছুই বোঝেন না বলেও পাল্টা কটাক্ষ ছুড়ে দিয়েছেন তিনি। সবচেয়ে আগে সব খবর, ঠিক খবর, প্রতি মুহূর্তে। ফলো করুন আমাদের Google News, Twitter এবং Instagram পেজ।