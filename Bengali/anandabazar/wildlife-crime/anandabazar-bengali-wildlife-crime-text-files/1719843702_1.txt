যৌনকর্মীর সঙ্গে পরকীয়ায় মেতে ছিলেন স্বামী। জানতে পারার পর ওই যৌনকর্মীকে বিবস্ত্র অবস্থায় হাতেনাতে ধরে বেদম ধোলাই দিলেন এক মহিলা। ঘটনাটি তাইল্যান্ডের ফুকেটের। মারধরের ছবি প্রকাশ্যে এসেছে। যদিও ওই ছবির সত্যতা যাচাই করেনি আনন্দবাজার অনলাইন। ফুকেটে একটি মাসাজ পার্লারে নিয়মিত যাতায়াত ছিল মহিলার স্বামীর। সেখানে এক যৌনকর্মীর সঙ্গে মহিলার স্বামীর বিবাহবহির্ভূত সম্পর্ক তৈরি হয়। সম্প্রতি যৌনকর্মীর সঙ্গে স্বামীর একটি ছবি দেখতে পান স্ত্রী। স্বামীর ফোনে ওই ঘনিষ্ঠ মুহূর্তের ছবি দেখার পরই সন্দেহ বাড়ে স্ত্রীর। স্বামীর পিছু নিয়েছিলেন স্ত্রী। পিছু নিতে নিতে ওই মাসাজ পার্লারে পৌঁছ যান তিনি। সেখানে গিয়ে ওই যৌনকর্মীকে দেখতে পান তিনি। একটি চেয়ারের উপর তোয়ালে পরে বসেছিলেন ওই যৌনকর্মী। অভিযোগ, এর পরই যৌনকর্মীর শরীর থেকে তোয়ালে টেনে নিয়ে সপাটে একের পর এক চড় কষাতে থাকেন ওই মহিলা। মিনিট পাঁচেক ধরে যৌনকর্মীকে বেধড়ক মারধর করেন তিনি। মাসাজ পার্লারে মহিলাকে দেখে পালান তাঁর স্বামী। মারধরের সময় যৌনকর্মী ক্ষমা চান মহিলার কাছে। জানান, ওই ব্যক্তি যে বিবাহিত, তা তিনি জানতেন না। আগামী দিনে এই সম্পর্ক তিনি রাখবেন না বলেও উল্লেখ করেন। কিন্তু তাতে মহিলার রাগ কমেনি। শুক্রবার এই ঘটনার কথা প্রকাশ্যে এসেছে। ‘ডেইলি স্টার’ জানিয়েছে, এই ঘটনায় তদন্ত শুরু করেছে ফুকেট পুলিশ। তবে এই ঘটনায় এখনও কোনও অভিযোগ দায়ের করেননি ওই যৌনকর্মী। ওই পার্লারে ঘণ্টাপিছু যৌনকর্মীরা ভারতীয় মুদ্রায় পান ৪ হাজার ৯৫২ টাকা। মাসাজ পার্লারের মধ্যে আদরপুতুল (সেক্স টয়) রাখা রয়েছে বলে দাবি। পুলিশের তরফে দাবি করা হয়েছে, বিষয়টি খতিয়ে দেখা হচ্ছে।