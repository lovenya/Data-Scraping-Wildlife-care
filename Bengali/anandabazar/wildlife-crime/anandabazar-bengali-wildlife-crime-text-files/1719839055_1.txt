রবীন্দ্রনাথের মূর্তি ভাঙাকে কেন্দ্র করে উত্তেজনা ছড়াল সল্টলেকে। শনিবার সকালে ঘটনাটি ঘটেছে সল্টলেকের ভারতী বিদ্যাভবন আইল্যান্ডে। বিধাননগর দক্ষিণ থানার পুলিশ ইতিমধ্যেই একজনকে আটক করে জিজ্ঞাসাবাদ শুরু করেছে। স্থানীয় বাসিন্দাদের দাবি, এদিন সকাল সাড়ে ছ’টা নাগাদ তিন জন অপরিচিত ব্যক্তি ভারতী বিদ্যাভবন আইল্যান্ডে রবীন্দ্রনাথ ঠাকুরের মূর্তি ইট দিয়ে ভাঙছিল। তাঁদেরকে আটকাতে গেলে, দু’জন পালিয়ে যান ।  এক ব্যক্তি ধরা পড়ে যায়। তাঁর নাম সুজয় মণ্ডল। তাঁকে পুলিশের হাতে তুলে দেওয়া হয়। পুলিশ সূত্রে খবর, সুজয়ের বাড়ি স্থানীয় দত্তাবাদে। বিধাননগর পুরসভার৩৮ নম্বর ওয়ার্ডের কাউন্সিলর নির্মল দত্ত জানান, এই ঘটনায় কারা জড়িত তা পুলিশ খতিয়ে দেখছে। যদিও স্থানীয় বাসিন্দাদের দাবি, অভিযুক্ত ব্যক্তি একটি রাজনৈতিক দলের সমর্থক। বাকি দু’জনের খোঁজে তল্লাশি চলছে। গোটা ঘটনার তদন্ত শুরু করেছে পুলিশ। আরও পড়ুন: ভারতের আকাশে পাক গুপ্তচর ড্রোন, ফিরে গেল বিএসএফের তাড়া খেয়ে​ আরও পড়ুন: চোরের গায়ে ৯ লাখি জ্যাকেট! নীরব মোদীকে নিয়ে ফের তোপের মুখে সরকার​ এই ঘটনার পিছনে কোনও রাজনৈতিক উদ্দেশ্য রয়েছে কিনা তাও খতিয়ে দেখা হচ্ছে। (কলকাতার ঘটনা এবং দুর্ঘটনা, কলকাতার ক্রাইম, কলকাতার প্রেম - শহরের সব ধরনের সেরা খবর পেতে চোখ রাখুন আমাদের কলকাতা বিভাগে।)