দলিত ছাত্রীকে ধর্ষণের অভিযোগ উঠল পুণের এক  স্কুল বাসের চালকের বিরুদ্ধে। পরিত্যক্ত বাড়িতে ছাত্রীকে নিয়ে গিয়ে ধর্ষণ করা হয় বলে অভিযোগ। পুলিশ সূত্রে জানা গিয়েছে, নির্যাতিতা পুণের এক স্কুলের দশম শ্রেণির ছাত্রী। অভিযুক্ত ও ছাত্রী পরস্পরের পরিচিত। যে বাসে করে স্কুল যেত ছাত্রী, সেই বাসেরই চালক ওই অভিযুক্ত। গত শনিবার টিউশন পড়তে গিয়েছিল ছাত্রীটি। সে সময় তাঁর সঙ্গে তাকে দেখা করতে বলেন অভিযুক্ত। পূর্বপরিচিতি থাকায় অভিযুক্ত চালকের সঙ্গে দেখা করতে রাজি হয় ছাত্রী। তার পরই এক পরিত্যক্ত বাড়িতে নিয়ে গিয়ে তাকে ওই চালক ধর্ষণ করেন বলে অভিযোগ। ছাত্রীর অভিযোগের ভিত্তিতে পকসো আইন-সহ ভারতীয় দণ্ডবিধির বিভিন্ন ধারায় ধর্ষণের মামলা দায়ের করা হয়েছে।