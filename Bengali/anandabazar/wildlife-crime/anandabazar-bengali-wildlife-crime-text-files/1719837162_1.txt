আমেরিকার পরে এ বার অস্ট্রেলিয়াতেও হেট ক্রাইমের শিকার হলেন এক ভারতীয়। দেশের নাম করে অশ্লীল কথা বলার পর চার জনের একটি দল ওই ভারতীয়ের উপর হামলা চালায় বলেও অভিযোগ। রবিবার অস্ট্রেলিয়ার হবার্ট সিটির ঘটনা। এই ঘটনার পর ভারতীয় বংশোদ্ভূত ওই ব্যক্তি লি ম্যাক্স জয়কে জখম অবস্থায় উদ্ধার করে স্থানীয় রয়্যাল রবার্ট হালপাতালে ভর্তি করা হয়। কী ঘটেছিল? আদতে কেরলের কোট্টায়ামের বাসিন্দা লি। গত আট বছর ধরে তিনি অস্ট্রেলিয়ার হবার্টে থাকেন। সেখানে ট্যাক্সি চালান। ওই দিন ট্যাক্সি নিয়েই ফেরার পথে নর্থ হবার্টের এক রেস্তোরাঁয় কফি খেতে যান তিনি। তখনই এই ঘটনা ঘটে। আরও পড়ুন: গাছ কাটতে বাধা দেওয়ায় যুবতীকে জ্যান্ত পুড়িয়ে মারল গ্রামবাসীরা! কিছু ক্ষণ পরে কফি খেয়ে লি বাইরে পার্কিং জোনে নিজের গাড়ি নিতে গেলে ওই দলটি আবার ফিরে আসে। এ বার শুধু আর অশ্লীল মন্তব্য করেই থেমে থাকেননি তাঁরা। লি-এর উপর ঝাঁপিয়ে পড়ে মারধর করতে শুরু করেন। মাথা-সহ শরীরের বিভিন্ন জায়গায় চোট পান লি। খবর পেয়ে পুলিশ তাঁকে উদ্ধার করে। এই ঘটনায় অস্ট্রেলিয়ায় বসবাসকারী ভারতীয়দের নিরাপত্তা সুনিশ্চিত করতে টুইট করে বিদেশমন্ত্রী সুষমা স্বরাজকে হস্তক্ষেপ করার অনুরোধ জানিয়েছেন লি।