রাজ্যের নানা প্রান্তে ঘটে চলা একের পর এক ধর্ষণ ও নারী নিগ্রহের ঘটনার প্রতিবাদে পথে নামল দক্ষিণ কলকাতা জেলা কংগ্রেস। সব ঘটনায় অভিযুক্তদের গ্রেফতার ও কড়া শাস্তির দাবি তোলা হয়েছে মিছিল থেকে। মুখে কালো কাপড় বেঁধে, মোমবাতি হাতে নিয়ে শুক্রবার সন্ধ্যায় মিছিলে হাঁটেন দক্ষিণ কলকাতা জেলা কংগ্রেস সভাপতি প্রদীপ প্রসাদ, স্বপন রায়চৌধুরী, পূজা রায়, জাহিদ হোসেনেরা। যদুবাবুর বাজার থেকে শুরু করে ভবানীপুর ও কালীঘাট এলাকার নানা রাস্তা ঘুরে আবার যদুবাবুর বাজারের মোড়েই মিছিল শেষ হয়।