সেলুনের বাথরুমে জল ঠিক ভাবে গড়াচ্ছিল না। তার পরেই ডেকে পাঠানো হয় এক কলের মিস্ত্রীকে। কিন্তু কলের মিস্ত্রী এসে যা দেখলেন, তাতে সকলের চক্ষু চড়কগাছ। ঘটনাটি ফ্রান্সের ইসোয়ার শহরের। সেলুনের ড্রেনে এক এক করে মাংসপিন্ড নজরে আসে ওই কলের মিস্ত্রীর। আর তার পরেই পুলিশকে ডাকা হয় ঘটনাটির তদন্ত করতে। পুলিশ এসে সেলুনের উপরতলায় গিয়ে দেখেন দেওয়ালময় রক্ত। বাড়ির পর্দাতেও রক্ত মাখামাখি। ফ্রিজের ভিতর ব্রেন আর লিভার দেখতে পাওয়ার পর পুলিশের চোখ কপালে ওঠে। আর তার পরেই বাড়ি মালিকের উপর সন্দেহ হয় পুলিশের। শহরেরই এক সিসিটিভি ফুটেজ খতিয়ে দেখে ইতিমধ্যেই অভিযুক্তকে গ্রেফতার করেছে পুলিশ। প্রসিকিউটারের বয়ান অনুযায়ী, নেশা করবেন বলে বন্ধুর কাছে টাকা চেয়েছিলেন অভিযুক্ত। কিন্তু তা দিতে রাজি হননি তাঁর বন্ধু। রেগে গিয়ে তাঁকে খুন করেন অভিযুক্ত। আরও পড়ুন: ১৪ ফুট লম্বা পোষা কুমিরের হানায় প্রাণ হারালেন মহিলা বিজ্ঞানী গত সপ্তাহেই ঘটে ঘটনাটি। ইসোয়ার শহরেরই এক সেলুনের কাস্টমার বাথরুমে গিয়ে দেখেন নর্দমা দিয়ে জল যাচ্ছে না। আর তার পরেই এক কলের মিস্ত্রিকে ডেকে পাঠান হয়। কলের মিস্ত্রি এসে দরজা খুলে কিছু মাংসের টুকরো দেখতে পান। ফরেন্সিক টেস্টে পরে দেখা যায়, এই মাংসপিন্ডগুলি মৃত ওই ব্যক্তিরই। শহরের সিসিটিভি ফুটেজ দেখা গিয়েছে, রক্তমাখা তিনটে ব্যাগ ভর্তি করে এক ব্যক্তি ডাস্টবিনে ফেলছেন। ঠিক তার পরের দিনই ইসোয়ার ফেরার পথে তাঁকে গ্রেফতার করে পুলিশ। পুলিশসূত্রে জানা গিয়েছে, ৩৬ বছর বয়সী অভিযুক্ত আসলে মাদকাসক্ত এবং বেকার। আরও পড়ুন: মুম্বইয়ের পাঁচতারা হোটেলে কানাডার তরুণীকে যৌন হেনস্থার অভিযোগ সেন্ট্রাল ক্লেরমোন্ট-ফেরান্ড অঞ্চলের পাবলিক প্রসিকিউটার এরিক মাইলাউডের কথায়, ‘‘বুধবার অভিযুক্ত তাঁর ৪৫ বছর বয়সী বন্ধুকে খুন করার কথা স্বীকার করেছেন।’’ নেশা করার জন্য বন্ধু টাকা দিতে চাননি বলেই তাঁকে খুন করেছেন বলে পুলিশের কাছে জানিয়েছে অভিযুক্ত। অভিযুক্ত এবং মৃত কারও নামই জানানো হয়নি পুলিশের তরফে। তবে পুলিশ জানিয়েছে, মৃত ব্যক্তিও মাদকাসক্ত ছিলেন। খুব সম্প্রতি উত্তরাধিকার সূত্রে বিপুল অর্থও পেয়েছিলেন তিনি। (সারাবিশ্বের সেরা সব খবরবাংলায় পড়তে চোখ রাখতে পড়ুন আমাদের আন্তর্জাতিক বিভাগে।)