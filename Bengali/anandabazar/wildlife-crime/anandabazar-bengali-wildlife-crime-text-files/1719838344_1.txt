তিন দিন নিখোঁজ থাকার পর নর্দমা থেকে উদ্ধার হল এক যুবকের দেহ। পুলিশের অনুমান, ওই যুবককে কেউ খুন করে সেখানে ফেলে দিয়ে গিয়েছে। শনিবার পশ্চিম বন্দর থানা এলাকার রামনগরে ওই দেহ উদ্ধারের পর চাঞ্চল্য ছড়ায়। কে বা কারা কী উদ্দেশ্যে, তাঁকে খুন করতে গেল, তা খতিয়ে দেখছেন তদন্তকারী আধিকারিকরা। পুলিশ জানিয়েছে, নিহতের নাম সরফরাজ আলম (২৬)। এক সময়ে বন্দর এলাকায় বেআইনি কাজের সঙ্গে যুক্ত ছিলেন ওই যুবক। কয়েক মাস আগেও দুষ্কৃতীদের সঙ্গে ওঠাবসা ছিল তাঁর। অপরাধ জগৎ থেকে সরে এসে জীবনের মূলস্রোতে ফিরে এসেছিলেন। সম্প্রতি দর্জির দোকানে সেলাইয়ের কাজও করতেন। ইতিহাসের পাতায় আজকের তারিখ, দেখতে ক্লিক করুন — ফিরে দেখা এই দিন। আরও পড়ুন: হাওড়া স্টেশনে পাঁচ মাসে ধৃত শতাধিক দুষ্কৃতী পশ্চিম বন্দর থানা এলাকার মিঠাতালা এলাকার বাসিন্দা আলমের পরিবারের অভিযোগ, পুরনো বন্ধুরাই ওঁকে খুন করেছে। শনিবার সকালে বন্দর থানার রামনগর এলাকায় পুরসভা কার্যালয়ের পাঁচিল লাগোয়া একটি নর্দমায় উদ্ধার হয় এই যুবকের দেহ। স্থানীয়রাই প্রথমে পুলিশে খবর দেন। মৃতের পরিবারের অভিযোগ, সানি নামে এক যুবক ওই ঘটনায় জড়িত থাকতে পারে। মেটিয়াবুরুজ এলাকার ওই যুবক এবং তার দলবল এই ঘটনা ঘটিয়েছে বলে তাদের অভিযোগ। আরও পড়ুন: ক্লাবে ঢুকে ভাঙচুর, মারধরের অভিযোগ পুলিস সূত্রে খবর, আলমের দেহে একাধিক আঘাতের চিহ্ন মিলেছে। কী কারণে তাঁকে খুন করা হয়েছে, তা এখনও স্পষ্ট নয়। পুরোনো শত্রুতার কারণে এই খুন বলে প্রাথমিক অনুমান পুলিশের। (কলকাতা শহরের রোজকার ঘটনার বাছাই করাবাংলা খবরপড়তে চোখ রাখুন আমাদেরকলকাতাবিভাগে।)