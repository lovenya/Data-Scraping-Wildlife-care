অফিস থেকে ফেরার পথে সাহায্য করার অছিলায় সহকর্মীকে ধর্ষণ করলেন দুই যুবক। পরে হুঁশ ফিরলে অভিযুক্ত দুই সহকর্মীর নামে থানায় অভিযোগ দায়ের করেন তরুণী। তাঁর অভিযোগের ভিত্তিতেই দু’জনকে গ্রেফতার করেছে দিল্লি পুলিশ। শনিবার রাতের ঘটনা। পুলিশ জানিয়েছে, অভিযুক্ত ওই দুই যুবকের নাম বিরজু এবং বিনোদ কুমার। নির্যাতিতার সঙ্গে এরা দু’জনও দিল্লির দ্বারকার একটি বহুজাতিক সংস্থায় কাজ করেন। শনিবার অফিস থেকে ফেরার সময় তরুণীকে এরাই লিফট‌্ দিতে চান। পরিচিত হওয়ার তাতে রাজি হয়ে যান তরুণী। কিন্তু সেই পরিচিত যুবকরাই যে তাঁর সঙ্গে এমন কাজ করবেন তা কল্পনাতেও আনতে পারেননি তিনি। পুলিশের কাছে অভিযোগে তরুণী জানিয়েছেন। ওই রাতে ফেরার পথে কোল্ডড্রিঙ্ক কিনে খেতে দিয়েছিলেন তাঁরা। সেটা খাওয়ার পর তরুণী আচ্ছন্ন হয়ে পড়েন। তার পর আর কিছু মনে নেই। যখন জ্ঞান ফিরল, নিজেকে বসন্ত কুঞ্চে একটি ফাঁকা জায়গায় পড়ে থাকতে দেখেন। বুঝতে পারেন তাঁকে ধর্ষণ করে এখানে ফেলে যাওয়া হয়েছে। আরও পড়ুন: ষষ্ঠীর ভোরে জোড়া খুন শহরে, প্রৌঢ়া সহ এক তরুণীর দেহ উদ্ধার করল পুলিশ এর পর অসুস্থ শরীরে কোনওক্রমে বাড়িতে পৌঁছন তিনি। সবটা জানান। পর দিন থানায় গিয়ে তাদের নামে ধর্ষণের অভিযোগ দায়ের করেন। পুলিশ জানিয়েছে, তরুণীর মেডিক্যাল পরীক্ষায় ধর্ষণের প্রমাণ মিলেছে। তার পরই ওই দুই যুবককে গ্রেফতার করা হয়েছে।