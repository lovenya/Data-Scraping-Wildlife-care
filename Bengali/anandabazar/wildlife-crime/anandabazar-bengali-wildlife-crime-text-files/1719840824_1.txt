তিনি পুরুষ। কিন্তু সোশ্যাল মিডিয়ায় নিজের পরিচয় দিয়েছেন মহিলা বলে। সেই মহিলা পরিচয়ে তিনি বন্ধুত্ব করেন বিভিন্ন পুরুষের সঙ্গে। তার পর সেক্স চ্যাটের অছিলায় হাতিয়ে নেন নগ্ন ছবি। এর পর সেই ছবি আত্মীয় ও পরিচিতদের কাছে ফাঁস করে দেওয়ার ভয় দেখিয়ে চলে ব্ল্যাকমেল। সোশ্যাল মিডিয়ায় সম্প্রতি এ ভাবেই প্রতারিত হয়ে সাইবাল সেলে অভিযোগ দায়ের করেছেন ২৯ বছরের এক ব্যক্তি। গুজরাতের এক ব্যক্তি সম্প্রতি ফাঁদে পড়েছিল ওই প্রতারকের। তাঁর নগ্ন ছবি নিয়ে ফাঁস করে দেওয়ার ভয় দেখিয়ে বেশ কয়েকবারে হাতিয়ে নেন প্রায় ৪৬ হাজার টাকা। তার পরেই পুলিশের দ্বারস্থ হয়েছেন ওই প্রতারিত ব্যক্তি। বিষয়টি নিয়ে সে রাজ্যের ডিসিপি সাইবার সেল রাজদীপসিন ঝালা বলেছেন, ‘‘ভারতীয় দণ্ডবিধির ৩৮৪ ধারায় মামলা দায়ের করা হয়েছে। অভিযোগকারী জানিয়েছেন, এক মহিলার সঙ্গে তাঁর নিয়মিত কথা হত। সেই কিছুদিন পর নগ্ন ছবি চায়। তা পাঠানোর পরই ব্ল্যাক মেল করতে শুরু করে।’’ ওই পুলিশ অফিসার আরও বলেছেন, ‘‘প্রতারিত হওয়ার পর ওই ব্যক্তি বুঝতে পারেন প্রতারক আসলে কোনও মহিলা নন, তিনি পুরুষ। প্রথম বার টাকা নেওয়ার পর ওই অ্যাকাউন্টটিও ডিলিট করে দেওয়া হয়েছে। যদিও ফেক অ্যাকাউন্ট চালানো ওই ব্যক্তির পরিচয় জানার সমস্ত চেষ্টা চালিয়ে যাচ্ছি আমরা।’’ আরও পড়ুন: বরুণের ‘হম কাগজ নেহি দিখায়েঙ্গে’ নিয়ে গান ধরলেন ‘ইন্ডিয়ান ওশান’-এর রাহুল রাম আরও পড়ুন: কলেজের অনুষ্ঠানে শাড়ি পরে এসে বিশেষ বার্তা তিন ছাত্রের