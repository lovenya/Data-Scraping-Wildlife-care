পৈতিক সম্পত্তির মালিকানা পাওয়া নিয়ে বিবাদ। সেই কারণে মায়ের নগ্ন ছবি আত্মীয় স্বজনের মধ্যে সোশ্যাল মিডিয়ার মাধ্যমে ছড়িয়ে দিল ছেলে। এই অভিযোগে ৫০ বছরের এক ব্যক্তিকে গ্রেফতার করেছে পুলিশ। সম্প্রতি এই ঘটনা ঘটেছে রাজস্থানে। ঘটনার কথা সোমবার জানানো হয়েছে পুলিশের তরফে। মায়ের নগ্ন ছবি ছড়ানোয় অভিযুক্ত ওই ব্যক্তির নাম দীপক তিওয়ারি(৫০)। আদালতে পেশ করা হলে বিচারক তাঁকে বিচার বিভাগীয় হেফাজতে রাখার নির্দেশ দিয়েছেন। পুলিশ জানিয়েছে, ২০ দিন আগে মারা গিয়েছেন ওই ব্যক্তির বাবা। তার পরই মায়ের সঙ্গে সম্পত্তি নিয়ে বিবাদ। ছেলের ইচ্ছা, বাবার সম্পত্তি তাঁর নামে লিখে দিন মা। কিন্তু মা রাজি না হওয়ায় আত্মীয় স্বজনের কাছে মায়ের বদনাম করার মতলব এঁটেছিলেন দীপক। সেই মতো মায়ের নগ্ন ছবি ছড়িয়ে মাকে ব্ল্যাকমেল করে সব সম্পত্তি হাতিয়ে নিতে চেয়েছিলেন তিনি। পুলিশে করা অভিযোগে দীপকের মা ৭৫ বছরের ওই বৃদ্ধা জানিয়েছেন, ১৩ মে তিনি যখন তাঁর স্বামীর পারলৌকিক কাজ করছিলেন, তখন ছেলে এসে কোনও বস্তু তাঁর গায়ে স্প্রে করে দেয়। তাঁর সারা গা চুলকাতে শুরু করে। সঙ্গে সঙ্গে তিনি বাথরুমে গিয়ে স্নান করেন। সে সময়ই লুকিয়ে তাঁর নগ্ন ছবি তুলেছিল ছেলে। আরও পড়ুন: দেশে ১ লাখ ছাড়িয়ে গেল করোনা সংক্রমণ, মৃত্যু বেড়ে ৩১৬৩ পরে সেই ছবি দীপক পাঠিয়ে দেয় আত্মীয় স্বজনের কাছে। আত্মীয়দের কাছে নগ্ন ছবির ব্যাপারে জানতে পেরে পুলিশের দ্বারস্থ হন ৭৫ বছরের ওই বৃদ্ধা। অভিযোগ পেয়ে শনিবার দীপককে গ্রেফতার করে পুলিশ। তাঁর বিরুদ্ধে তথ্যপ্রযুক্তি ও ভারতীয় দণ্ডবিধির বেশ কয়েকটি ধারায় মামলা দায়ের করা হয়েছে বলে জানিয়েছে পুলিশ। আরও পড়ুন: উপসর্গহীন পরিযায়ী শ্রমিকদেরই ট্রেনে তোলা হবে, নয়া নির্দেশিকা স্বরাষ্ট্রমন্ত্রকের