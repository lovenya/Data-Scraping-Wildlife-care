মানুষকে নকল করে বিভিন্ন কাজ করার জন্য পরিচিতি রয়েছে শিম্পাঞ্জিদের। সম্প্রতি চিনের এক চিড়িয়াখানার মহিলা কর্মীকে দেখে, সাবান, ব্রাশ দিয়ে কাপড় কেচে চমকে দিল ১৮ বছরের পুরুষ শিম্পাঞ্জি ইউহুই। দক্ষিণ পূর্ব চিনের ছংকিং প্রদেশে রয়েছে লেহে লেদু থিম পার্ক। সেখানে জামা কাপড় কাচছিলেন পার্কের কর্মী মিস ঝু। তিনি লক্ষ্য করেন, একটি শিম্পাঞ্জি দূর থেকে তাঁর কাজ মন দিয়ে দেখছে। নিজের কাজ শেষ হলে তিনি একটি টি শার্ট, কাপড় কাচা সাবান ও ব্রাশ রেখে চলে যান। তার পর তিনি যা দেখলেন, সেই ভিডিয়ো এখন ভাইরাল নেটদুনিয়ায়। কাপড় রেখে তিনি চলে যেতেই ইউহুই চলে আসে সেখানে। তারপর সাবান বুলিয়ে ঝু-এর মতো করে কাপড় কাচা শুরু করে দেয়। সে সময় এক মহিলা শিম্পাঞ্জিকেও দেখা যায় তার পাশে দাঁড়িয়ে থাকতে। চিড়িয়াখানার ওই কর্মী এক স্থানীয় সংবাদ মাধ্যমকে বলেছেন, ‘‘ওকে শেখানোর কোনও উদ্দেশ্য আমার ছিল না। কিন্তু ও একভাবে আমার কাচা দেখে যাচ্ছিল। ও নিজেই এই কাজটা করতে পারল দেখে, আমি অবাক হয়ে গেলাম।’’ দেখুন সেই ভিডিয়ো– আরও পড়ুন: বরফ না জলের ধারা? ভিডিয়ো দেখে ধন্দে নেটদুনিয়া... আরও পড়ুন: টিকটকের বিরুদ্ধে সরব আমেরিকার হিন্দু-মুসলিম সমকামী দম্পতি