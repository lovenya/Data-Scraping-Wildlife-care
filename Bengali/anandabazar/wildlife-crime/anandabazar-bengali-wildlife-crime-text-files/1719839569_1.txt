সাপের নাম শুনলেই ভয়ে সিঁটিয়ে যান অনেকে। কিন্তু মহারাষ্ট্রের আহমেদ নগরের এক সরকারি হাসপাতালে যা ঘটল তা শুনলে চোখ কপালে ওঠা অস্বাভাবিক কিছু নয়। হাসপাতালে ভর্তি আত্মীয়ের দেখাশোনা করতে এসে সেখানকার মেঝেতে ঘুমিয়ে পড়েছিলেন ধুতি-কুর্তা পরিহিত সেই ব্যক্তি। তখনই তাঁর কুর্তার ভিতর ঢুকে যায় সাপ। কুর্তার ভিতর সাপ নিয়ে ওই ব্যক্তি যখন ঘুমোচ্ছেন, তখন হাসপাতালেরই এক কর্মী তা দেখতে পান। তার পর খবর দেওয়া হয় আহমেদনগরের ওয়াইল্ড লাইফ রেসকিউ সেন্টারে। যদিও লোকটি ছিল ঘুমিয়ে। তাঁকে ডাকা হয়নি এর মধ্যে। বন্যপ্রাণী সংরক্ষণের প্রতিনিধি ইতিমধ্যেই এসে পৌঁছে যান হাসপাতালে। তিনি অত্যন্ত মুন্সিয়ানার সঙ্গে বের করে আনেন কুর্তার মধ্যে ঘাপটি মেরে থাকা সাপটিকে। তার পর সাপটিকে ছেড়ে দিয়ে আসা নয় বনের মধ্যে। আরও পড়ুন: টিকটক মাতাচ্ছে হর্ন চ্যালেজ্ঞ! জানেন এটা কী? এই ঘটনার ভিডিয়োই সোশ্যাল মিডিয়ায় ছড়িয়ে পড়তেই ভাইরাল হয়েছে। দেখুন সেই ভিডিয়ো- আরও পড়ুন: মন্দিরে এল কুমির, উদ্ধারে বাধা ভক্তদের