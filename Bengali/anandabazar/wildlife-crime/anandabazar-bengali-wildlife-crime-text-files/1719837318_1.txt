দিনেদুপুরে ব্যস্ত রাস্তায় বছর সতেরোর মেয়েটিকে উত্যক্ত করছিল পাঁচ যুবক। তারই প্রতিবাদে গর্জে উঠেছিল সে। আর তার পরিণামও হল ভয়াবহ। রাস্তার মাঝেই তাকে কুপিয়ে খুন করল ওই যুবকেরা। ঘটনাটি ঘটেছে বুধবার উত্তরপ্রদেশের বাশদি এলাকায়। ঘটনায় অভিযুক্ত পাঁচ জনের বিরুদ্ধেই এফআইআর দায়ের করেছে পুলিশ। আরও পড়ুন: ছেলেরা তো মেয়েদের পিছনে ছোটেই, বলে বিতর্কে বাবুল পুলিশ ও স্থানীয় সূত্রে খবর, ওই তরুণী বাজহা গ্রামের বাসিন্দা। এ দিন স্কুলে যাওয়ার পথে রাস্তায় তাকে ঘিরে ধরে পাঁচ যুবক। জোর করে তাদের সঙ্গে কথা বলার জন্য তরুণীকে নানা ভাবে উত্যক্ত করতে থাকে ওই যুবকেরা। পুলিশের এক আধিকারির সুজাতা সিংহ জানিয়েছেন, তরুণী কথা বলতে অস্বীকার করায় যুবকেরা তার সাইকেল কেড়ে নেয়। এর পরেই তীব্র প্রতিবাদ জানায় সে। তাতেই ক্ষিপ্ত হয়ে ওঠে ওই যুবকেরা। আরও পড়ুন: যৌনপল্লিতে পশুর মতো রাখা হয়েছিল, মোদীকে চিঠি নির্যাতিতার রাস্তায় ফেলে তাকে ছুরি দিয়ে বেশ কয়েক বার কোপানো হয়। তার পরই সেখান থেকে চম্পট দেয় ওই যুবকেরা। তরুণীকে উদ্ধার করে হাসপাতালে নিয়ে যান স্থানীয়রাই। সেখানে তাকে মৃত বলে ঘোষণা করেন চিকিৎসকেরা। পুলিশের কাছে ওই গ্রামপ্রধান ও তার ছেলে-সহ আর তিনজনের বিরুদ্ধে অভিযোগ দায়ের করেছে তরুণীর পরিবার।