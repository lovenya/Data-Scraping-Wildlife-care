আসানসোলের মহিশিলায় এক ফাঁকা বাড়িতে লুঠপাট চালালো দুষ্কৃতীরা। সোমবার রাতে ঘটনাটি ঘটেছে আসানসোল দক্ষিণ থানার অন্তর্গত মহিশীলার অরবিন্দপল্লিতে৷ পুলিশ সূত্রে খবর, ওই বাড়ির বাসিন্দারা গত দু'দিন ধরে ঝাড়খণ্ডে এক আত্মীয়ের বিয়েতে গিয়েছেন। মঙ্গলবার সকালে ঘুম থেকে উঠে প্রতিবেশীরা দেখেন, বাড়ির দরজা ভাঙা, ঘর লন্ডভণ্ড। এর পরই তাঁরা পুলিশে খবর দেন। পুলিশ ঘটনার তদন্ত শুরু করেছে। তবে কী কী চুরি গিয়েছে, তা এখনও জানা যায়নি। বাড়ির বাসিন্দারা ফিরলে তা জানা যাবে। স্থানীয়দের অভিযোগ, এই এলাকায় বেশ কয়েক দিন ধরেই মদের আসর বসে। তাতে বহিরাগতরাও যোগ দেন। সে কারণে এলাকায় সুরক্ষার অভাব দেখা দিয়েছে, আসামাজিক কাজকর্মও বেড়েছে। পুলিশের কাছে এর বিরুদ্ধে ব্যবস্থা নেওয়ার দাবি জানিয়েছেন তাঁরা। আরও পড়ুন: স্যানিটাইজার ঢেলে আগুন লাগিয়ে খুন সাংবাদিক, গ্রেফতার ৩