আট মাসের সন্তানকে কুপিয়ে খুন করল মা। ভোপালের অশোকনগর জেলার চুরারু গ্রামের ঘটে যাওয়া এই নৃশংস ঘটনায় অবাক হয়ে গিয়েছে পুলিশও। মায়ের দাবি, তাঁর সন্তান আসলে ছাগল। সেই কারণে তাকে যেখানে পাঠানোর, সেখানেই পাঠিয়ে দিয়েছেন তিনি। ঘটনায় অভিযুক্ত মা, রেশমি লোধিকে গ্রেফতার করেছে পুলিশ। রেশমির পরিবারের সদস্যরা জানিয়েছেন, শনিবার নিজের সন্তানকে নিয়ে বাড়ি থেকে বেরিয়ে যান তিনি। তারপর দুপুরের দিকে ফিরে আসেন। ফিরলে দেখা যায়, কোলে রয়েছে সন্তান, অঝোরে রক্ত পড়ছে একরত্তি শিশুর শরীর থেকে। সঙ্গে সঙ্গে কাপড়ে মুড়ে হাসপাতালে নিয়ে যাওয়া হয় ওই সন্তানকে।  সেখানে রেশমির দোষ লুকোতে তাঁর পরিবারের লোকেরা বলেন, সিঁড়ি থেকে পড়ে গিয়ে এই ঘটনা ঘটেছে। যদিও পরে, রবিবাররেশমির বাবা পুলিশকে পুরো ঘটনাটি খুলে বলেন। রবিবার সকালে মৃত শিশুর বাবার বয়ানের ভিত্তিতেই গ্রেফতার করা হয় ওই শিশুর মা কে। পুলিশ তদন্ত করতে গিয়ে উদ্ধার করেছে কুড়ুলটি। পুলিশ ওই শিশুর দেহ ময়নাতদন্তের জন্য পাঠিয়েছে। প্রাথমিক তদন্তের পরে পুলিশ মনে করছে, ওই মহিলা মানসিক ভাবে অসুস্থ ছিলেন। স্থানীয়রা অবশ্য বলছেন, ঈশ্বরের কাছে সন্তানকে বলি দিয়েছে মা। ঘটনার পরেই মানসিক হাসপাতালে ভর্তি করা হয়েছে ওই মহিলাকে। আরও পড়ুন: ট্র্যাক্টর র‌্যালি নিয়ে প্রথম সিদ্ধান্ত নিক পুলিশ: শীর্ষ আদালত আরও পড়ুন: টিকা নেওয়ার পর মৃত, টিকাকরণের যোগ নেই বলে দাবি