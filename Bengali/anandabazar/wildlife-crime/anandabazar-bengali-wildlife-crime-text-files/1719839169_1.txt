হাসপাতালের আইসিইউয়ে মধ্যে মুমূর্ষু এক রোগীকে গণধর্ষণের অভিযোগ উঠল ওই হাসপাতালেরই তিন কর্মীর বিরুদ্ধে। রবিবার উত্তরপ্রদেশের মেরঠের ঘটনা। এই ঘটনায় পুলিশ চার ব্যক্তি এবং এক মহিলাকে আটক করেছে। গণধর্ষণের ঘটনায় এরা প্রত্যেকেই জড়িত থাকতে পারে বলে পুলিশের অনুমান। পুলিশের কাছে ওই মহিলার স্বামী জানিয়েছেন, শ্বাসকষ্টজনিত সমস্যা নিয়ে ওই মহিলা হাসপাতালে ভর্তি হন। পরিস্থিতি সঙ্কটজনক বুঝে চিকিৎসকেরা তাঁকে আইসিইউ-তে  স্থানান্তরিত করেন। মহিলার স্বামী জানান, ওই দিন তাঁকে প্রথমে ঘুমের ইঞ্জেকশন দেওয়া হয়। কিছুক্ষণের মধ্যে তিনি ঘুমিয়ে পড়েন। তার মধ্যেই তিন হাসপাতাল কর্মী আইসিইউ-তে ঢুকে তাঁকে গণধর্ষণ করেছে। প্রাথমিক তদন্তের পর পুলিশ জানিয়েছে, অভিযোগ অনুযায়ী, যে সময়টা উল্লেখ করছেন ওই ব্যক্তি, দেখা গিয়েছে সে সময় আইসিইউয়ের সিসিটিভই বন্ধ করা ছিল। ফলে ওই সময়ে কী হয়েছে তা এখনও নিশ্চিত করা যায়নি। সত্যিই গণধর্ষণের ঘটনা ঘটেছে কি না তা জানতে মহিলার শারীরিক পরীক্ষা করা হবে বলে জানিয়েছে পুলিশ। আরও পড়ুন: সনিয়াকে বিধায়কের কটূক্তি ঘিরে অস্বস্তি বাড়ছে বিজেপির, মুখ খুললেন স্বপ্না আটক পাঁচজনকে জিজ্ঞাসাবাদ করছে পুলিশ।