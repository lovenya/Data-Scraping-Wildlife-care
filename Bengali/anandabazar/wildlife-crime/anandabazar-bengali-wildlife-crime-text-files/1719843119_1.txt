নিজের দুই মেয়েকেই খুন করে ফেললেন বাবা! কাস্তে দিয়ে দুই মেয়ের গলার নলি কাটলেন। যার জেরে মৃত্যু হল দুই শিশুকন্যার। এমনই অভিযোগ উঠেছে ঝাড়খণ্ডের পশ্চিম সিংভূম জেলায়। সংবাদ সংস্থা সূত্রে খবর, অভিযুক্ত ব্যক্তির নাম বুধন সিংহ বোদরা। সোমবার রাতে কাস্তে দিয়ে তাঁর ৮ ও ৬ বছরের দুই শিশুকন্যার গলার নলি কাটেন তিনি। । এর জেরে ঘটনাস্থলেই তাদের মৃত্যু হয়। পুলিশ সূত্রে খবর, অভিযুক্ত ব্যক্তি মানসিক ভারসাম্যহীন। তবে কী কারণে তিনি নিজের মেয়েদের হত্যা করলেন, তা এখনও স্পষ্ট নয়। তাঁকে গ্রেফতার করা হয়েছে কি না, এই প্রতিবেদন লেখা পর্যন্ত জানা যায়নি। কপিল চৌধুরি নামে এক পুলিশ আধিকারিক জানিয়েছেন, মঙ্গলবার সকালে খুনের খবর পাওয়া যায়। খবর পেয়েই পুলিশের একটি দল ঘটনাস্থলে যায়। তার পরই মৃতদেহগুলি উদ্ধার করা হয়েছে। এই ঘটনার তদন্ত শুরু হয়েছে বলে জানিয়েছে পুলিশ।