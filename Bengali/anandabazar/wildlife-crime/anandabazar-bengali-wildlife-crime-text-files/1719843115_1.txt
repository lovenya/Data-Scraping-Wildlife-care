বাইকে করে পেট্রল পাম্পে লুঠ করতে গিয়েছিলেন দুই দুষ্কৃতী। কিন্তু নিরাপত্তারক্ষীর তৎপরতায় ডাকাতির ছক বানচাল হল। সেই সঙ্গে পেট্রল পাম্পের রক্ষীর গুলিতে মৃত্যু হল এক দুষ্কৃতীর। ঘটনাটি ঘটেছে পঞ্জাবের অমৃতসরে। Punjab | An attempt was made to rob a petrol pump in Amritsar's village Malia. The guard shot the robbers, killing one of them. Police reached the spot & started investigation. CCTV footage being searched: Gurmeet Singh, DSP, Amritsar (31.10) 

(Pic 1: Screengrab of CCTV visuals) pic.twitter.com/MRQsnKqoRb সংবাদ সংস্থা সূত্রে খবর, সোমবার সন্ধ্যায় মালিয়ান গ্রামের কাছে হাইওয়েতে পেট্রল পাম্প লুট করতে বাইকে করে আসেন দুই দুষ্কৃতী। এর পর বাইক থেকে এক দুষ্কৃতী নেমে পাম্পের কর্মীদের মাথায় বন্দুক ঠেকিয়ে টাকা চান। এই দৃশ্য দেখা মাত্রই ছুটে আসেন নিরাপত্তারক্ষীরা। এর পরই গুলি চালান নিরাপত্তারক্ষীরা। গুলিবিদ্ধ হয়ে এক দুষ্কৃতীর মৃত্যু হয়। অন্য এক দুষ্কৃতী ভয়ে চম্পট দেন এলাকা থেকে। খবর পেয়ে ঘটনাস্থলে যায় পঞ্জাব পুলিশের একটি দল। এই ঘটনার তদন্ত শুরু হয়েছে। পলাতক দুষ্কৃতীর খোঁজে তল্লাশি অভিযান শুরু করা হয়েছে বলে পুলিশ সূত্রে খবর।