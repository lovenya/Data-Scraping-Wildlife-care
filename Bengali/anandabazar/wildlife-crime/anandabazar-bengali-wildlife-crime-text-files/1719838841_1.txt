এ যেন উলটপুরাণ! বিয়ের প্রতিশ্রুতি পেয়ে সহবাসের পর প্রেমিকার বিরুদ্ধে প্রতারণার অভিযোগ করলেন প্রেমিক। বুধবার আলিপুর আদালতে এ নিয়ে মামলাও করেছেন চলচ্চিত্র নির্মাতা ওই যুবক। যাঁর বিরুদ্ধে অভিযোগ, সেই তরুণী অভিনেত্রী বেশ কয়েকটি বাংলা টেলিফিল্মে অভিনয়ও করেছেন। ওই যুবকের আইনজীবী অনির্বাণ গুহঠাকুরতার দাবি, “একজন মহিলা যদি কোনও ছেলের বিরুদ্ধে বিয়ের প্রতিশ্রুতি দিয়ে সহবাসের পর প্রতারণার অভিযোগ করতে পারেন, এক জন পুরুষ কেন পারবেন না? আমরা আদালতের দৃষ্টি আকর্ষণের চেষ্টা করেছি। প্রতারণার মামলা গৃহীত হয়েছে।” একটি বেসরকারি সংস্থায় কর্মরত ওই যুবক। পেশায় তিনি সফটওয়ার ইঞ্জিনিয়ার। ছোটবেলা থেকেই সিনেমার প্রতি ঝোঁক। চাকরির পাশাপাশি স্বল্প দৈর্ঘের ছবি বানাতে শুরু করেন। পরবর্তী ক্ষেত্রে দেশ-বিদেশে পুরস্কার জিতেছেন। আরও পড়ুন: ৭ মাসের মেয়েকে চোবানো হয়েছিল বালতির জলে বহুতলে আগুন, কসবায় আতঙ্ক, নেভাতে গিয়ে অসুস্থ তিন দমকল কর্মী তাঁর দাবি, ছবি বানানোর সূত্রেই ওই তরুণীর সঙ্গে বছর ছয়েক আগে তাঁর পরিচয় হয়। দু’জনেই বিবাহিত। কর্মসূত্রে তাঁরা একসঙ্গে কলকাতার বাইরে বহুবার গিয়েছেন। ওই যুবকের অভিযোগ, দু’জনের মধ্যে যে শারীরিক সম্পর্ক হয়েছে, তা দুই পরিবারের লোকজনও জানতেন। ওই যুবকের দাবি, প্রাথমিক ভাবে দু’জনেই বিবাহবিচ্ছেদ করে নতুন করে সংসার পাতবেন বলে ঠিক করেছিলেন। সেই সিদ্ধান্ত অনুযায়ী ওই যুবক বিবাহবিচ্ছেদের মামলা রুজু করেন। ২০১৬-য়তাঁর বিবাহবিচ্ছেদ হয়েও যায়। এর পর থেকেই ধীরে ধীরে সম্পর্কের অবনতি হতে শুরু করে। ওই তরুণীর বিরুদ্ধে টাকা আত্মসাৎ-সহ বিভিন্ন সুযোগ-সুবিধা নেওয়ার অভিযোগও তোলেন তিনি। সম্প্রতি তাঁর ফোন ধরা তো দূরের কথা, দেখাও করতে চাইতেন না ওই তরুণী। এমনকি তাঁকে বিয়ে করতেও বেঁকে বসেন। এর পরই প্রতারণার অভিযোগ জানিয়ে আদালতে গিয়েছেন তিনি। এই বিষয়ে ওই তরুণী অভিনেত্রীর সঙ্গে যোগাযোগ করার চেষ্টা করা হয়। কিন্তু, এখনও পর্যন্ত যোগাযোগ করা যায়নি। (কলকাতা শহরের রোজকার ঘটনার বাছাই করাবাংলা খবরপড়তে চোখ রাখুন আমাদেরকলকাতাবিভাগে।