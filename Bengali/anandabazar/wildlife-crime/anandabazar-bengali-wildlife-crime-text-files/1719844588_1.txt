প্রায় ফাঁকা রাস্তায় তাঁর গাড়ির পথ আটকে মোটরবাইক এবং স্কুটি চালাচ্ছিলেন এক দল যুবক। পথ ছাড়তে বলে বার বার হর্ন দেওয়ায় তাঁদের হাতে হেনস্থার শিকার হন। এমনকি, তাঁর আবাসন চত্বরে ঢুকে গাড়ি ভাঙচুর ও যাত্রীদের মারধর করেন ওই যুবকেরা। সিসি ক্যামেরার একাধিক ফুটেজ় সমাজমাধ্যমে পোস্ট করে এমনই দাবি করেছিলেন বেঙ্গালুরুর এক বসিন্দা। বৃহস্পতিবার রাতে ওই অভিযুক্তদের মধ্যে তিন জনকে গ্রেফতার করা হয়েছে বলে জানিয়েছে বেঙ্গালুরু পুলিশ। @east_bengaluru @BlrCityPolice @blrcitytraffic . Incident occurred on the new road which is connecting from DSR rivera to Varthur. Goons on the street of Bangalore . Is there any action taken yet on it @DCPTrEastBCP pic.twitter.com/kk8uENgdeB টুইটারে ‘রন’ নামে পরিচিত বেঙ্গালুরুর ওই বাসিন্দা জানিয়েছেন, বৃহস্পতিবার দুপুরে নিজের আবাসন থেকে এসইউভি গাড়ি নিয়ে বরথুরের পথে রওনা দিয়েছিলেন। তাঁর দাবি, রাস্তা প্রায় ফাঁকা থাকা সত্ত্বেও ইচ্ছাকৃত ভাবে তাঁর গাড়়ির সামনে থেকে সরছিলেন না বাইক, স্কুটিআরোহী এক দল যুবক। পথ ছেড়ে দেওয়ার জন্য বার বার হর্ন দিতে থাকেন তাঁর গাড়িচালক। সে সময় আচমকাই স্কুটি এবং বাইক থামিয়ে তাঁর গাড়ির সামনে এসে দাঁড়ান ওই যুবকেরা। এর পর গাড়িচালকের উপর চোটপাট শুরু করেন তাঁরা। ঝামেলা এড়াতে অন্য পথে গাড়ি ঘুরিয়ে নেন তাঁর গাড়িচালক। তবে তার পরেও ওই যুবকদের হাত থেকে রেহাই পাননি। আবাসন চত্বরে ঢুকে গাড়িতে ভাঙচুর করেন ওই যুবকেরা। গাড়ির যাত্রীদেরও মারধর করেন। @BlrCityPolice don't ignore this incident by leveling it as traffic violations! Here is the second part of the incident where goons followed the vehicle till the society and broke glass and hit the owner! @DgpKarnataka what's happening in Bengaluru? Are you on vacation? https://t.co/7YWhFiCgqA pic.twitter.com/SjwgwBB6Y9 গাড়ির সামনের দিকে ক্যামেরায় রাস্তার ঝামেলা দৃশ্য বন্দি হয়েছে বলে জানিয়েছেন বেঙ্গালুরুর বাসিন্দা। অন্য দিকে, তাঁর আবাসনের সিসি ক্যামেরায় ঝামেলার ছবি ধরা পড়েছে। এর পর ওই দু’জায়গার ফুটেজ় টুইটারে পোস্ট করে শহরের বেঙ্গালুরু পুলিশের ডেপুটি কমিশনার (হোয়াইটফিল্ট ডিভিশন)এস গিরিশকে ট্যাগ করেন রন। শহরের একটি স্বেচ্ছাসেবী সংস্থা সেই টুইটটি পোস্ট করে ডিসিপি-র উদ্দেশে প্রশ্ন তোলে, ‘‘বেঙ্গালুরুতে এ সব কী হচ্ছে? আপনি কি ছুটি কাটাচ্ছেন?’’ শুক্রবার সকালে রনকে ট্যাগ করে ডিসিপি জানিয়েছেন, বৃহস্পতিবার রাতে তিন অভিযুক্তকে পাকড়াও করা হয়েছে। সঙ্গে ওই অভিযুক্তদের ছবিও পোস্ট করেছেন তিনি।