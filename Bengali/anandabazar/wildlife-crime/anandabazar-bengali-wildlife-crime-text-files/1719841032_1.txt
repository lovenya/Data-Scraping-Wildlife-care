হামাগুড়ি দিতে দিতে একরত্তি শিশুটি যখন কোনওমতে উঠে দাঁড়িয়ে দু’পা হাঁটে তখন তা দেখে আনন্দে বিহ্বল হয়ে পড়েন বড়রা। কিন্তু চার পেয়ে প্রাণীদের জন্মানোর পর হামাগুড়ির ব্যাপারটা থাকে না। জন্মের কিছু ক্ষণ পর টলতে টলতে কোনও মতে দাঁড়ানোর চেষ্টা করে তারা। সেই রকমই সদ্যোজাত হাতির শাবকের পড়ে যেতে যেতে দাঁড়ানোর ভিডিয়ো ছড়িয়ে পড়েছে সোশ্যাল মিডিয়ায়। তা দেখে ওই শাবককে আদরে ভরিয়ে দিচ্ছেন নেটাগরিকরা। হস্তি শাবকের দাঁড়ানোর চেষ্টার ভিডিয়োটি বৃহস্পতিবার নিজের টুইটার হ্যান্ডল থেকে পোস্ট করেছেন ইন্ডিয়ান ফরেস্ট সার্ভিসের অফিসার সুশান্ত নন্দা। সেই ভিডিয়ো পোস্ট করে তিনি লিখেছেন, ‘‘দীর্ঘ যাত্রা শুরু হয় ছোট্ট পদক্ষেপ দিয়েই। হাতির শাবক দাঁড়াতে প্রায় এক ঘণ্টা সময় নেয়। তারও কয়েক ঘণ্টা পর হাঁটতে পারে।’’ ২৫ সেকেন্ডের সেই ভিডিয়োতে দেখা যাচ্ছে, ভারসাম্য রেখে কোনও মতে দাঁড়িয়ে আছে হস্তিশাবক। এক পা এগোতে গিয়েই সামনের দিকে পড়ে গেল সে। তারপর ছেঁচড়ে ছেঁচড়ে কোনওমতে আবার দাঁড়াল। কিন্তু সেই দাঁড়ানো দেখে মনে হচ্ছে, এই হয়তো আবার পড়ে যাবে। দেখুন সেই ভিডিয়ো— A journey of a thousand miles begins with this small step. 
Baby elephants take an hour to stand & a few more hours to waddle around.They are abt 3 feet tall at birth with 99% of birth taking place at night. pic.twitter.com/xJcmISgLXz আরও পড়ুন: দেশের এই মুখ্যমন্ত্রী ছিলেন প্রাক্তন ফুটবলার, জিতেছিলেন ডুরান্ড কাপ! চেনেন এঁকে? আরও পড়ুন: মায়ের প্রেমিক মাসের পর মাস ধর্ষণ করল ১৪ বছরের মেয়েকে