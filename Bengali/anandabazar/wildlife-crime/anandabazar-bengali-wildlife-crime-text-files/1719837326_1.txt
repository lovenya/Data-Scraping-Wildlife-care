কখনও বিতর্কিত মন্তব্য, কখনও বিতর্কিত কাজ। মোট কথা বিতর্ক দিয়েই বেশির ভাগ সময় খবরের শিরোনামে থাকতে ভালবাসেন তিনি। তিনি স্বঘোষিত ‘গডম্যান’ স্বামী ওম। এ বার অবশ্য কোনও বিতর্কে জড়াননি। একেবারে গ্রেফতার হয়েছেন তিনি। আরও পড়ুন: সলমনের এড্‌স হয়েছে, তাই বিয়ে করছেন না! দাবি স্বামী ওমের বৃহস্পতিবার দিল্লি পুলিশের অপরাধ দমন শাখা দিল্লির ভজনপুরা এলাকা থেকে গ্রেফতার করে তাঁকে। তবে গ্রেফতারের প্রকৃত কারণ এখনও পর্যন্ত স্পষ্ট নয়। কিছু সূত্রের দাবি, ভাইয়ের সাইকেল ও গুরুত্বপূর্ণ নথি চুরির অভিযোগ ছিল তাঁর বিরুদ্ধে। নয় বছর আগের সেই মামলাতেই গ্রেফতার করা হয়েছে স্বামী ওমকে। ২০০৮ সালের নভেম্বরে বিনোদানন্দ ঝা ওরফে স্বামী ওমের বিরুদ্ধে চুরির অভিযোগ তুলেছিলেন তাঁর ভাই প্রমোদ ঝা। আরও পড়ুন: সলমনকে ‘আইএসআই এজেন্ট’ বললেন এই স্বঘোষিত ‘গডম্যান’! ‘বিগ বস’-এ প্রতিযোগী হিসাবে যোগদান করার পর বিতর্ক আরও বাড়ে স্বঘোষিত এই ধর্মগুরুর। কখনও সলমনকে ‘আইএসআই এজেন্ট’ বলেছেন। আবার কখনও বিগ বসের ঘরেই প্রস্রাব করেছেন সকলের সামনে।