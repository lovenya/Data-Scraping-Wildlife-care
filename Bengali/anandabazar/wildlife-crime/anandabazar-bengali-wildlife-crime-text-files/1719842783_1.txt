দিল্লি বিজেপির এক মহিলা মুখপাত্রকে যৌন হেনস্থার অভিযোগে অজ্ঞাতপরিচয় ব্যক্তিদের বিরুদ্ধে এফআইআর দায়ের করা হল। পুলিশ সূত্রে খবর, নেটমাধ্যমে পোস্ট করা একটি ভিডিয়োয় বিজেপির ওই মুখপাত্রের সম্পর্কে আপত্তিকর মন্তব্য করা হয়েছে বলে অভিযোগ। ভিডিয়োয় ভুল তথ্য পরিবেশন করারও অভিযোগ করা হয়েছে। বৈদ্যুতিন মাধ্যমে বিজেপির ওই নেত্রী সম্পর্কে অপমানজনক মন্তব্য করে সম্মানহানি করা হয়েছে বলে দিল্লি বিজেপির তরফে অভিযোগ দায়ের করা হয়েছে। ভারতীয় দণ্ডবিধির ৩৫৪ এ, ৫০৯ ও তথ্যপ্রযুক্তি আইনের ৬৭ ধারায় নয়া দিল্লির সাইবার থানায় এফআইআর দায়ের করা হয়েছে। বিজেপির তরফে এ-ও অভিযোগ করা হয়েছে যে, বেছে বেছে বিজেপির মহিলা মুখপাত্রদের গত দু-তিন মাস ধরে এক দল যুবক হেনস্থা করছেন।