পুত্রকে খুনের পর আত্মঘাতী হলেন এক যুবক। স্ত্রীর বিরুদ্ধে ক্ষোভের কথা লিখলেন সুইসাইড নোটে। ঘটনাটি ঘটেছে গুজরাতের বরোদায়। স্ত্রীর বিরুদ্ধে আত্মহত্যায় প্ররোচনা দেওয়ার মামলা রুজু করেছে পুলিশ। পুলিশ সূত্রে খবর, শনিবার ঘরের মধ্যে থেকে ৩২ বছরের পরেশ সিকলিগার নামে এক যুবক ও তাঁর ১১ বছরের পুত্র চার্মিশের দেহ উদ্ধার করা হয়। পুত্রকে খুনের পর পাশের ঘরে গলায় ফাঁস লাগিয়ে আত্মঘাতী হন ওই যুবক। উদ্ধার করা হয়েছে সুইসাইড নোট। সুইসাইড নোটে উল্লেখ করা হয়েছে যে, স্ত্রী দুর্ব্যবহার করতেন এবং হেনস্থা করতেন। সে কারণেই এমন চরম পদক্ষেপ করেছেন ওই যুবক। মৃত যুবক পেশায় অটোচালক। তাঁদের বিয়ে হয়েছিল প্রায় ১২-১৫ বছর আগে। এই ঘটনায় স্ত্রীর বিরুদ্ধে ভারতীয় দণ্ডবিধির ৩০৬ ধারায় মামলা রুজু করা হয়েছে। এই প্রতিবেদন লেখা পর্যন্ত তাঁকে গ্রেফতারের খবর পাওয়া যায়নি।