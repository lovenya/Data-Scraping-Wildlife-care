স্বামীর সঙ্গে অশান্তির জেরে দুই ছেলের মুখে কাপড় গুঁজে, বোতল দিয়ে মাথা থেঁতলে খুন করলেন এক মহিলা। শনিবার ঘটনাটি ঘটেছে তেলঙ্গানার সিদ্দিপেটে। পুলিশ জানিয়েছে, বছর ছয়েক আগে প্রথম স্ত্রীকে ডিভোর্স দেওয়ার পর সরোজাকে বিয়ে করেন সিদ্দিপেটের গণেশ নগরের চিন্তালা ভাস্কর। তাঁদের দুই সন্তান রয়েছে। এক জন পাঁচ বছরের, অন্য জন আড়াই বছরের। ভাস্কর পেশায় এক জন গাড়িচালক। প্রতিবেশীদের দাবি, বিয়ের পর থেকেই সরোজা আর ভাস্করের মধ্যে নানা বিষয় নিয়ে অশান্তি লেগেই থাকত। শনিবারেও দু’জনের মধ্যে ঝামেলা হয়। সরোজা পুলিশকে জানিয়েছেন, ওই দিন অশান্তি চরমে ওঠে। ফলে মাথা ঠিক রাখতে পারেননি। দুই সন্তানকে মেরে আত্মহত্যার পরিকল্পনা করেছিলেন। সরোজা যখন তাঁর দুই ছেলেকে খুন করে তখন ঘরে ছিলেন না ভাস্কর। দুই ছেলেকে খুন করলেও আত্মহত্যার সহাস জোগাতে পারেননি। তাই থানায় গিয়ে গোটা ঘটনাটি জানিয়ে আত্মসমর্পণ করেন। ঘটনার তদন্ত শুরু করেছে পুলিশ। আরও পড়ুন: বিজেপিকে ভোট কেন? দল নিয়ে চড়াও হয়ে গ্রামবাসীদের হাতেই মার খেলেন তৃণমূল নেতা আরও পড়ুন: অমেঠীতে স্মৃতি ইরানির ঘনিষ্ঠকে গুলি করে খুন