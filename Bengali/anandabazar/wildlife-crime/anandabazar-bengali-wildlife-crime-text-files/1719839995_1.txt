আমেরিকার ফ্লোরিডার বাসিন্দা ক্রিশ্চিনা স্টুয়ার্ট গত শনিবার গাড়ি চালিয়ে যাচ্ছিলেন। ফ্লোরিডার ন্যাভাল এয়ার স্টেশনের মিলিটারি বেসের পাশ দিয়ে যাওয়ার সময়, তিনি যা দেখলেন তা তিনি ভিডিয়ো করে পোস্ট করেছেন নিজের ফেসবুক অ্যাকাউন্ট থেকে। তার পরই ভাইরাল হয়েছে সেই ভিডিয়োটি। ক্রিশ্চিনার পোস্ট করা সেই ভিডিয়োতে দেখা যাচ্ছে, একটি বিশালাকার কুমির। রাস্তা দিয়ে এসে সেটি বেড়া দিয়ে উঠতে শুরু করল। বেড়ার ওপারেই মিলিটারি বেস।  বেড়া পেরিয়ে কুমিরটি ঢুকে গেল মিলিটারি বেসে। তার পর বেসের মধ্যে ঘাসের মধ্যে চলতে চলতে উধাও হয়ে গেল সে। বেড়া টপকানোর এই ভয়ঙ্কর ভিডিয়ো সোশ্যাল মিডিয়ায় আপলোড হতেই ভাইরাল। ইতিমধ্যেই প্রায় চার লক্ষের কাছাকাছি ইউজার দেখেছেন এই ভিডিয়ো। আর তার পরই ক্রিশ্চিনার সেই পোস্ট ভরে গিয়েছে মজার মজার কমেন্টে। একজন বলেছেন, ‘‘আমাদের মিলিটারি বেসের প্রতি কোনও সম্মানই দেখাচ্ছে না এই অ্যালিগেটরটি।’’ আরও পড়ুন: কত লাখে বিক্রি হল ওবামার স্কুলের বাস্কেটবল জার্সি? আরও পড়ুন: গাড়ির দিকে ধেয়ে আসছে দৈত্যাকার কুমির! তার পর...