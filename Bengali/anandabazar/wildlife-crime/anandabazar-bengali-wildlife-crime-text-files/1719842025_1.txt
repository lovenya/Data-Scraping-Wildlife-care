যে ঘরে খুন হয়েছে, সেখানে কেবল সায়নীই ছিলেন। দরজা ও জানলা ভিতর থেকে বন্ধ ছিল। সায়নীকে পাওয়া গিয়েছিল অচৈতন্য অবস্থায়। তা হলে কি সায়নীই খুন করেছে অনিন্দ্যকে? দুই দম্পতিকে ঘিরে নতুন ছবির গল্প— আদিত্য, এষা, অভিমন্যু এবং তিথি। মুখোমুখি ফ্ল্যাটে থাকেন তাঁরা। তথ্য-প্রযুক্তি সংস্থার কর্মী ৪ জনেই। রহস্য মৃত্যু হয় অভিমন্যুর। সন্দেহের কেন্দ্রে তাঁর স্ত্রী তিথি (সায়নী ঘোষ)। দুই দম্পতির সমীকরণ হাতড়ে খুনির সন্ধান করতে আসবেন শাশ্বত চট্টোপা‌ধ্যায়। এই নিয়েই তৈরি হচ্ছে নতুন ছবি ‘রহস্যময়’। কোভিড পরিস্থিতির কারণে প্রায় এক বছর পিছিয়ে গিয়েছিল ছবিটি। সম্প্রতি এই ছবির জন্য ডাবিং শুরু করলেন অভিনেতা। সায়নী ঘোষ, অনিন্দ্য চট্টোপাধ্যায়, শাশ্বত চট্টোপাধ্যায় ছাড়াও এই ছবিতে গুরুত্বপূর্ণ ভূমিকায় অভিনয় করছেন অমৃতা চট্টোপাধ্যায় এবং আর্য। ‘আমার সিনেভিশন’ প্রযোজিত ছবিটি পরিচালনা করেছেন সৌম্য ঘোষ এবং সুপ্রিয় ভট্টাচার্য।