শিশু পর্নোগ্রাফির সঙ্গে যুক্ত থাকার অপরাধে প্রায় সাড়ে চার বছরের কারদণ্ড হল মার্কিন প্রবাসী এক ভারতীয়ের। শুধু ৫২ মাসের কারাদণ্ডই নয়, মুক্তির পর আরও ১০ বছর অভিযুক্ত অভিজিত্ দাশ নজরদারির আওতাতেও থাকবেন বলে রায় দিয়েছে আমেরিকার এক আদালত। জানা গিয়েছে, চাইল্ড পর্নোগ্রাফির হাজার খানেক ছবি ও ৩৮০টার মতো ভিডিয়ো উদ্ধার করা হয়েছে অভিজিতের কাছ থেকে। মার্কিন আইন অনুযায়ী, শিশু পর্নোগ্রাফির সঙ্গে যুক্ত থাকা বা এই সংক্রান্ত কোনও ছবি বা ভিডিয়ো সঙ্গে রাখা মারাত্মক অপরাধ। পেনসিলভেনিয়ার বাসিন্দা বছর আঠাশের অভিজিতের বিরুদ্ধে অভিযোগ প্রমাণিত হতেই এই রায় জানিয়েছে ফেডারেল আদালত। চার বছরের সাজার পর মার্কিন আইন অনুযায়ী অতিরিক্ত দশ বছর নজরদারির আওতায় থাকবেন এই ভারতীয়। ​আরও পড়ুন: ভাষণের মাঝেই ড্রোন হামলা, অল্পের জন্য রক্ষা ভেনিজুয়েলা প্রধানের আরও পড়ুন: ন’বছরের শ্রেয়াসকে ব্রিটেনে রেখে দিতে জোর তৎপরতা , কেন জানেন? বিপুল পরিমাণে ছবি ও ভিডিয়ো ছাড়াও অভিজিতের কাছ থেকে বেশ কিছু আনডেভেলপড ফিল্ম, আনডেভেলপড ছবিও পাওয়া গিয়েছে। সেগুলিও চাইল্ড পর্নোগ্রাফি সংক্রান্ত বলেই জানিয়েছে পুলিশ।