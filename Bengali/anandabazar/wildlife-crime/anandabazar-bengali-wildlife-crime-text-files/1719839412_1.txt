মানুষের হাত থেকে সিংহদের বাঁচানোই এখন সব থেকে বড় চ্যালেঞ্জ। গির অরণ্যের অবস্থাও তার বাইরে নয়। গির অভয়ারণ্যে প্রায়ই অবৈধ কার্যকলাপের খবর পাওয়া যায়। কিন্তু সম্প্রতি যে ভিডিয়ো সামনে এসেছে, যা দেখলে আপনার চোখ কপালে উঠবে। সোশ্যাল মিডিয়ায় যে ভিডিয়ো আপলোড হয়েছে, সেখানে দেখা যাচ্ছে একদল লোক গির অভয়ারণ্যে ঢুকেছে। একটি বাইকের পিছনে বড় একটি মাংসের টুকরো বাঁধা। বাইকটি দ্রুত গতিতে ধুলো উড়িয়ে  চলেছে। আর ঠিক তার পিছনেই ঝোপ থেকে বেরিয়ে আসছে একটি সিংহ। বাকিরা চিত্কার করছে উত্তেজনায়। ভিডিয়োটি গুজরাতের আমরেলি জেলায় তোলা হয়েছে। এই ভিডিয়োটি প্রকাশ্যে আসার পর যোগাযোগ করা হয় গির অরণ্যের দায়িত্বে থাকা বন দফতরের আধিকারিকদের সঙ্গে। এক আধিকারিক জানিয়েছেন, যে এই কাজ করেছে সে বন দফতরের কোনও স্থায়ী কর্মী না হলেও ওই বিভাগেই কাজ করে। তাকে জিজ্ঞাসাবাদ করা হবে। কেন সে এই কাজ করেছে, শুধু মজা করার জন্য না অন্য কোনও উদ্দেশ্য ছিল? যদি সিংহটির কোনও ক্ষতি বা তাকে বিরক্ত করার উদ্দেশ্য থাকে তবে ওই কর্মীর বিরুদ্ধে কড়া ব্যবস্থা নেওয়া হবে। আরও পড়ুন : চোয়ালে মানুষের মতো দাঁত! বিস্ময় মাছের দেখা আমেরিকায় আরও পড়ুন : হরিণ-কুকুরের খেলার মন ভাল করা ভিডিয়ো ১ হাজার ৪১১ বর্গ কিলোমিটার এলাকায় ছড়িয়ে আছে গির অভয়ারণ্য।যার মধ্যে ন্যাশনাল পার্ক হিসেবে ২৫৮ বর্গ কিলোমিটার সম্পূর্ণ সংরক্ষিত এলাকা। আর ১ হাজার ১৫৩ বর্গ কিলোমিটার অভয়ারণ্য।