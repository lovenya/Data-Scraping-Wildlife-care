খাটিয়ায় বাঁধা অবস্থায় উত্তরপ্রদেশের বিজনৌরে উদ্ধার হল এক মহিলার অগ্নিদগ্ধ দেহ। ঘটনাস্থল থেকে তিনটি খালি কার্তুজও উদ্ধার হয়েছে। হত্যার আগে তাঁকে গুলিও করা হয়েছিল বলে সন্দেহ পুলিশের। শুক্রবার সন্ধ্যায় গ্রামের বাইরে একটি টিউবওয়েলের কাছে স্থানীয়রা ওই দেহ দেখতে পান। তবে এখনও পর্যন্ত ওই মহিলাকে শনাক্ত করা যায়নি। তাঁর নাম-পরিচয় জানার চেষ্টা চালাচ্ছে পুলিশ। বিজনৌরের সিনিয়র পুলিশ অফিসার লক্ষ্মীনিবাস মিশ্র বলেন, ‘‘নিহতের পরিচয় জানতে ডিএনএ নমুনা সংগ্রহের কাজ চলছে।’’ তবে খুনের আগে ওই মহিলার উপর যৌন নির্যাতন চালানো হয়েছিল কি না, এখনও তা স্পষ্ট হয়নি বলে জানান তিনি। বিষয়টি নিয়ে তদন্ত শুরু হয়েছে। ওই মহিলার পরিচয় জানা গেলেই অপরাধীরে নাগাল মিলবে বলে আশাবাদী পুলিশ। আরও পড়ুন: মামলা না তোলার ‘শাস্তি’, কানপুরে নির্যাতিতার মাকে পিটিয়ে খুন জামিনে মুক্তদের​