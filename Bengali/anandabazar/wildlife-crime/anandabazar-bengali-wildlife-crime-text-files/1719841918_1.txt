সাপের লড়াই আগেও দেখেছেন। তবে এমন দৃশ্য যা নিরাপদ দূরত্ব থেকে দেখলেও গায়ে কাঁটা দেবে ক্যামেরাবন্দি হতে খুব একটা দেখা যায় না। তেমনই একটি ভিডিয়ো ভাইরাল হয়েছে সোশ্যাল মিডিয়ায়। অস্ট্রেলিয়ান ওয়াল্ডলাইফ কনজারভেন্সি (এডব্লিউসি) সম্প্রতি ভিডিয়োটি শেয়ার করেছে তাদের ভেরিফায়েড ফেসবুক পেজে। সেখানে দেখা যাচ্ছে, ২টি পূর্ণবয়স্ক বিষধর মুলগা সাপ একে অপরের সঙ্গে জড়িয়ে যাচ্ছে। আসলে সাপ ২টি বংশ বিস্তারের জন্য মিলিত হচ্ছে, আমাদের বাংলা ভাষায় যাকে বলা হয় 'শঙ্খ লাগা'। আর সেই মুহূর্তের দৃশ্যই ক্যামেরাবন্দি হয়। এডব্লিউসি  জানিয়েছে, ২ মুলগার এই ‘লড়াই’য়ের দৃশ্য ধরা পড়েছে স্কটিয়া ওয়াইল্ডলাইফ স্যাংচুয়ারিতে। গোটা অস্ট্রেলিয়া জুড়েই মুলগা সাপের দেখা মেলে। আর এই ২ সাপের ‘লড়াই’ প্রায় ১ ঘণ্টা চলে বলে জানিয়েছে  এডব্লিউসি। আরও পড়ুন: ঘরের ভিতর থেকে উদ্ধার প্রায় ১৩ ফুটের কিং কোবরা আরও পড়ুন: এক মিসড কলেই বুক করা যাবে রান্নার গ্যাস সিলিন্ডার, জেনে নিন ফোন নম্বর ভিডিয়োটি ৩ জানুয়ারি পোস্ট হয়েছে। এখনও পর্যন্ত প্রায় ২ লাখ ভিউ পেয়েছে। সেই সঙ্গে সমানে পড়ছে লাইক আর কমেন্ট।