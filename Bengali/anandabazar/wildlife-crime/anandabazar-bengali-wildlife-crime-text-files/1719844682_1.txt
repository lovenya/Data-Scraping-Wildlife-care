কিশোরীকে গণধর্ষণের অভিযোগ উঠল
প্রেমিক এবং তাঁর বন্ধুদের বিরুদ্ধে। ঘটনাটি রাজস্থানের অলওয়ারের। মঙ্গলবার এই
ঘটনার কথা প্রকাশ্যে এসেছে। পুলিশ সূত্রে খবর, মায়ের বকুনির
পর রবিবার সকালে বাড়ি থেকে বেরোয় ওই কিশোরী। তার পর প্রেমিককে ফোন করে সে।
প্রেমিকের সঙ্গে দেখা করে কিশোরী। তার পর কিশোরীকে সঙ্গে নিয়ে এক বন্ধুর বাড়িতে
যান প্রেমিক। অভিযোগ, সেখানে কিশোরীকে গণধর্ষণ করেন প্রেমিক এবং তাঁর তিন বন্ধু। এই ঘটনায় অভিযোগ দায়ের করেছে
কিশোরীর পরিবার। অভিযোগের ভিত্তিতে তিন যুবককে গ্রেফতার করা হয়েছে। আরও এক
অভিযুক্তের খোঁজে তল্লাশি চালাচ্ছে পুলিশ। ধৃতদের মধ্যে কিশোরীর প্রেমিক রয়েছেন, কি না তা জানা
যায়নি।