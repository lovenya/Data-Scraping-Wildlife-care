দিল্লি মেট্রোতে এক মহিলাকে নিগ্রহের অভিযোগে একটি বেসরকারিক সংস্থার ম্যানেজার এবং এক এমবিএ পড়ুয়াকে গ্রেফতার করল পুলিশ। রাজীব চক মেট্রো স্টেশনে ওই নিগ্রহের ঘটনাটি ঘটে বলে অভিযোগ। তাঁকে নিগ্রহ এবং হুমকি দেওয়া হয় বলে গত ৫মে ওই মহিলা দিল্লি মেট্রো পুলিশে অভিযোগ জানান। তিন মাস ধরে তদন্ত চালিয়ে শেষ পর্যন্ত দু’জনকে গ্রেফতার করে পুলিশ। জানা গিয়েছে, তদন্তের সময় পুলিশ সিসিটিভি ফুটেজ খতিয়ে দেখা হয়। কোন স্টেশন থেকে অভিযুক্ত মেট্রোয় উঠছেন, কোথায় নামছেন তা-ও দেখা হয় খতিয়ে। তাঁর স্মার্ট কার্ড ব্যবহারের যাবতীয় তথ্য সংগ্রহ করা হয়। এর পরেই ৩৮ বছর বয়সি এক ব্যক্তিকে দিল্লি পাণ্ডব নগর থেকে গ্রেফতার করে পুলিশ। ওই মহিলার অভিযোগের ভিত্তিতে আরও এক জনকে গ্রেফতার করেছে পুলিশ। ধৃত দিল্লি বিশ্ববিদ্যালয়ের এমবিএ-ছাত্র। তদন্তে জানা গিয়েছে, দু’জনের বিরুদ্ধে আগে কোনও অপরাধমূলক কাজকর্মের অভিযোগ নেই। প্রথম ব্যক্তি বিবাহিত। তাঁর একটি সন্তানও রয়েছে।