ঋণের বিনিময়ে শারীরিক সম্পর্ক গড়ে তোলার প্রস্তাব দিয়েছিলেন ব্যাঙ্ক ম্যানেজার। বিনিময়ে জুটল চড়-থাপ্পড়, লাঠি-লাথি-জুতোর ঘা! কলার ধরে ব্যাঙ্কের বাইরে টেনে নিয়ে গিয়ে ওই ব্যাঙ্ক ম্যানেজারের এমনই হাল করলেন এক তরুণী। মাত্র ৫০ সেকেন্ডের ওই ভিডিয়ো ক্লিপ সোশ্যাল মিডিয়ায় ছড়িয়ে পড়লে কমেন্টে তরুণীকে ‘সাহসী’, এমনকি ‘যোদ্ধা’-র আখ্যাও দিলেন অনেকে। বেঙ্গালুরু থেকে ২৬০ কিলোমিটার দূরে কর্ণাটকের দাওয়ানগিরি। রবিবার সেখানেই একটি ব্যাঙ্কের বাইরে এই ঘটনা ঘটে। জানা গিয়েছে, ওই তরুণী ১৫ লক্ষ টাকা ঋণ নেওয়ার জন্য ওই ব্যাঙ্কে গিয়েছিলেন। ঋণের জন্য কথা বলতে ব্যাঙ্ক ম্যানেজারের ঘরে ঢুকেছিলেন তিনি। ব্যাঙ্ক ম্যানেজার ঋণ দিতে রাজি হয়ে যান। বিনিময়ে তাঁর সঙ্গে শারীরিক সম্পর্ক স্থাপনের প্রস্তাব দেন। এতেই রেগে যান তরুণী। কলার ধরে ম্যানেজারকে বাইরে বার করে আনেন। তার পর একহাতে জামার কলার এবং অন্য হাতে একটি মোটা লাঠি দিয়ে ক্রমাগত মারতে শুরু করেন তাঁকে। একটা সময় লাঠিটা ধরে ফেলেন ম্যানেজার, কিন্তু তাতেও দমানো যায়নি তরুণীকে। তিনি কয়েকবার লাথিও মারেন ওই ম্যানেজারকে। তারপর পা থেকে জুতো খুলে নিয়েও মারতে শুরু করেন। #WATCH Woman in Karnataka's Davanagere thrashes a bank manager for allegedly asking sexual favours to approve her loan (15 October) pic.twitter.com/IiiKbiEgZ9 এই ঘটনা যখন ঘটছে তখন বাইরে দাঁড়িয়ে থাকা কয়েকজন পুরো ঘটনার ভিডিয়ো তুলে রাখেন। তাঁদের উদ্দেশ্যেও তরুণীকে বলতে শোনা গিয়েছে, ‘যত খুশি ভিডিয়ো করুন, আমি এতটুকু ভুল করছি না।’ আরও পড়ুন: মহিলা শৌচালয়ে ঢুকতে বাধা, পিস্তল বার করে পাঁচতারা হোটেলে যুগলকে হুমকি বিধায়কের ভাইয়ের