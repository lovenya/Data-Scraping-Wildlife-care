বিউটি পার্লারে কাজ পাইয়ে দেওয়ার নামে গণধর্ষণ করার অভিযোগে গ্রেফতারকরা হল তিন জনকে। কিড স্ট্রিটেওই নির্যাতনের ঘটনাটি ঘটেছে কয়েক দিন আগে। সেই ঘটনার ভিডিয়ো করেছিলেন ২ মহিলা। পুলিশকে নিগৃহীতা জানিয়েছেন, থানায় অভিযোগ করলে ইন্টারনেটে গণধর্ষণের ভিডিয়ো ছড়িয়ে দেওয়া হবে বলে হুমকি দেওয়া হয়েছিল। এই ভয়ে কাউকে কিছু জানাননি তপসিয়া রোডের বাসিন্দা বছর বাইশের ওই তরুণী। ওই ঘটনায় তিন মহিলা-সহ মোট পাঁচজন অভিযুক্ত। গণধর্ষণের পর ওই তরুণী পার্ক স্ট্রিট থানায় অভিযোগ জানাতে গিয়েছিলেন। কিন্তু ভিডিয়ো ছড়িয়ে দেওয়ার ভয়েসেখানে অভিযোগ না জানিয়ে ফিরে আসেন। এর পর থেকে বারবার হুমকি দেওয়া হচ্ছিল তাঁকে। শেষ পর্যন্ত শুক্রবার তিলজলা থানায় অভিযোগ দায়ের করেন নির্যাতিতা। তার পরেই তদন্তে নামে পুলিশ। শনিবার সকালে গণধর্ষণে অভিযুক্ত দুই যুবক এবং এক মহিলাকে গ্রেফতার করে পুলিশ। ধৃতেরা হল মহম্মদ শাকিল, মানওয়ার আলি এবং রিনা বেগম। তিনজনকেই এ দিন আদালতে তোলা হলে বিচারক আগামী ২৭ নভেম্বর পর্যন্ত তাদের পুলিশ হেফাজতেরাখার নির্দেশ দেন। আরও দুই মহিলার খোঁজে তল্লাশি শুরু হয়েছে বলে জানিয়েছেন পুলিশ। আরও পড়ুন: উপস্থিতি নেই, টাকা দিলেই মিলবে পরীক্ষায় বসার ছাড়! উত্তাল বেহালা কলেজ ক্যাম্পাস​ আরও পড়ুন: বক্সীর ফোন শোভনকে, বললেন দেখা করতে, উত্তেজনা প্রশমনের ইঙ্গিত?​ অভিযুক্ত মহিলাদের মধ্যে একজন ওই তরুণীকে কাজ পাইয়ে দেওয়ার প্রতিশ্রুতি দিয়েছিল, এমনটাই অভিযোগে জানিয়েছেন ওই তরুণী।তাঁর দাবি, কিড স্ট্রিটের একটি বিউটি পার্লারে তাঁকে প্রথমে নিয়ে যাওয়া হয়। সেখানে দুই যুবক তাঁকে গণধর্ষণ করে। ওখানে উপস্থিত দুই মহিলা কেন সেই ঘটনার ভিডিয়ো করেছিলেন, তা-ও জানার চেষ্টা করছে পুলিশ। তিলজলা থানায় ভারতীয় দণ্ডবিধি ৩৭৬ডি ধারায় অভিযোগ দায়ের হওয়ার পরেই পদক্ষেপ করে পুলিশ। তবে এই ঘটনার নেপথ্যে অন্য কোনও কারণ রয়েছে কিনা, তা-ও খতিয়ে দেখা হচ্ছে। পুলিশ সূত্রে জানা গিয়েছে, নির্যাতিতা তরুণীর কাছ থেকে কাজের বিনিময়ে এক লক্ষ টাকা চেয়েছিলেন অভিযুক্ত এক মহিলা। সেই টাকা না দেওয়াতেই এই ঘটনা বলে প্রাথমিক তদন্তে জানা গিয়েছে।