আগে হাতিবাগানে বসত কলকাতার সবচেয়ে বড় পশু, পাখি, রঙিন মাছের বাজার। তার পরে বাগবাজারের কাছে গ্যালিফ স্ট্রিটে স্থানান্তর। হরেক রকমের পোষ্য আর তাদের বিক্রেতাদের ডাকে সরগরম থাকে প্রতি রবিবারের সকাল। ভাল করে আলো ফোটার আগে থেকেই আসতে শুরু করেন বিক্রেতারা। কলকাতার নানান জায়গা তো বটেই, আশেপাশের জেলা থেকেও আসেন ক্রেতারা। বলা হয়, এই সাপ্তাহিক বাজারেই লুকিয়ে বিক্রি হয় ১৯৭২ সালের বন্যপ্রাণী সংরক্ষণ আইনের তালিকায় থাকা বেশ কিছু পাখি। আনন্দবাজার অনলাইনের ক্যামেরা তারই খোঁজ নিল।