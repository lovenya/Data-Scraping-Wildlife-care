জঙ্গলের মধ্যে বসে আছে চিতাবাঘ। বেশ খোশ মেজাজেই রয়েছে সে। ছুটতে ছুটতে হঠাৎ তার সামনে চলে আসে একটি বাচ্চা নায়ালা (হরিণের মতো তৃণভোজী প্রাণী)। এসে শুয়ে থাকা চিতাবাঘের পাশে ঘুরতে থাকে সে। যে চিতার এক কামড়ে তার জীবন চলে যেতে পারে, তার সামনে এসে ঘুরে বেড়াতে থাকে ওই বাচ্চা নায়ালা! এই ঘটনার ভিডিয়োয় এখন ভাইরাল নেটদুনিয়ায়। চোখের সামনে এ রকম শিকার দেখে হকচকিয়ে যায় চিতাবাঘটি। উঠে দাঁড়িয়ে পড়ে সে। যদিও নায়ালার বাচ্চাটিকে আক্রমণ করেনি সে। কিন্তু ভিডিয়োতে দেখা যাচ্ছে ছটফটে নায়ালার বাচ্চাটি চিতাবাঘটিকেই বারবার গুঁতোচ্ছে। কিন্তু চিতাবাঘটি কিচ্ছু করছে না। এ ভাবে বেশ কিছুক্ষণ চলার পর নালায়ার থেকে সরে যায় চিতাবাঘটি। নায়ালাও তার পিছন পিছন যেতে থাকে। এই ঘটনা সম্প্রতি ঘটেছে, দক্ষিণ আফ্রিকার ক্রুগার ন্যাশনাল পার্কে। এই ভিডিয়ো ধরা পড়েছে সেখানকার সাফারি গাইড অ্যান্দ্রে ফৌরির ক্যামেরায়। এই বিরল দৃশ্যের সাক্ষী হয়ে অবাক হয়েছেন তিনি। সেখানকার এক সংবাদমাধ্যমকে তিনি বলেছেন, ‘‘দৌড়ই নায়ালার একমাত্র হাতিয়ার। কিন্তু এই নায়ালাটি যে পালাতে পারবে না, তা বুঝে গিয়েছিল চিতাবাঘটি। আর কোনও রকম প্রলোভন না থাকায় সে নায়ালাকে শিকার করতে খুব একটা উৎসাহ দেখায়নি।’’ দেখুন কী ঘটল নায়ালার বাচ্চা ও চিতাবাঘের সাক্ষাতে— This incredible footage by Royal Malewane guide, @andrefouriewildlife shows some remarkable behavior between a baby nyala and our resident male leopard, Mondzo.

The little nyala’s tenacity eventually prevailed, and he was left to go about his business.@RoyalMalewane pic.twitter.com/00LUZPs3Xe আরও পড়ুন: ‘তুমিই ধর্ষক’— যৌন হিংসার বিরুদ্ধে প্রতিবাদের প্রতীক হয়ে উঠছে এই গান আরও পড়ুন: টেপ দিয়ে দেওয়ালে আটকানো এই কলার দাম ৮৫ লক্ষ টাকা! কেন জানেন