এ যেন এক অন্য মা। এক অন্য ‘মম’। সৌজন্যে অন্য শ্রীদেবী। সদ্য মুক্তি পেয়েছে শ্রীদেবীর আসন্ন ছবি ‘মম’-এর টিজার। সেখানে অভিনেত্রীকে দেখে ইন্ডাস্ট্রির একটা বড় অংশ মনে করছেন, নতুন ভাবে নিজেকে তুলে ধরেছেন তিনি। যা বক্স অফিসেও ধামাকা দেবে বলে মত তাঁদের। আরও পড়ুন, ‘তুলনা তো হবেই’, মাঠে নামছেন নয়া কিরীটী ২০১২-এ মুক্তিপ্রাপ্ত ‘ইংলিশ ভিংলিশ’-এ শ্রীদেবীর অভিনয় মুগ্ধ করেছিল দর্শকদের। স্বাভাবিক ভাবেই তাঁর কাছে প্রত্যাশাও বাড়ছিল। বনি কপূরের প্রযোজনায় রবি উদয়ারারের পরিচালনায় ক্রাইম থ্রিলার ‘মম’ তাঁকে ফের সেই সুযোগ দিয়েছে। পূর্ণ মাত্রায় তার মর্যাদা দিয়েছেন শ্রীদেবী। এ ছবির মুখ্য ভূমিকায় রয়েছেন তিনি। পাশাপাশি নওয়াজউদ্দিন সিদ্দিকি, অক্ষয় খান্না, অভিমন্যু সিংহের অভিনয় সমৃদ্ধ করেছে ছবিটিকে। পাশাপাশি রয়েছেন পাক শিল্পী আদনান সিদ্দিকি। এ ছবিতে মায়ের এক অন্য রূপ তুলে ধরেছেন শ্রীদেবী।