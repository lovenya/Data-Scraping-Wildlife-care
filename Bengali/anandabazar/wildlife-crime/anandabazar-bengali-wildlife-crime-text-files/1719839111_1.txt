নিউজিল্যান্ডের ক্রাইস্টচার্চে শুক্রবার মসজিদে হামলার ঘটনার পর থেকেভারতীয় নাগরিক ও ভারতীয় বংশোদ্ভূত ৯ জন ব্যক্তির কোনও খোঁজ নেই বলে জানা গিয়েছে। সেনার পোশাকে মসজিদে ঢুকে বন্দুকবাজদের হামলায় এখনও পর্যন্ত প্রাণ হারিয়েছেন ৪৯ জন নিরীহ মানুষ। গুরুতর জখম হয়েছেন আরও ৪০ জন। তাঁদের মধ্যে এক ভারতীয়ের অবস্থা আশঙ্কাজনক বলে জানা গিয়েছে। এ দিনের হামলার পর থেকেই সেখানে ভারতীয় দূতাবাসের সঙ্গে যোগাযোগ রেখে চলেছে বিদেশমন্ত্রক। তার মধ্যেই এ দিন বিকেলে নিউজিল্যান্ডে ভারতের হাইকমিশনার সঞ্জীব কোহালি ৯ জন ভারতীয় নিখোঁজ বলে টুইট করেন। তিনি লেখেন, ‘সরকারি ভাবে এখনও পর্যন্ত নিশ্চিতভাবে কিছু জানা যায়নি। তবে হামলার পর থেকে ভারতীয় নাগরিক এবং ভারতীয় বংশোদ্ভূত ৯ ব্যক্তি নিখোঁজ বলে বিভিন্ন সূত্রে জানতে পেরেছি। ক্রাইস্টচার্চের স্থানীয় প্রশাসন ও সাধারণ মানুষ এ ব্যাপারে আমাদের সবরকম সাহায্য করছেন। এই হামলা মানবতার বিরুদ্ধে অপরাধ। মৃতদের পরিবার পরিজনদের সমবেদনা জানাই।’ হামলায় ৪৯ জনের মৃত্যু হয়েছে বলে যদিও নিশ্চিত করেছেন ক্রাইস্টচার্চের পুলিশ কমিশনার মাইক বুশ। তবে হতাহতের সংখ্যা আরও বাড়তে পারে বলে আশঙ্কা। তাই হামলার পর থেকে সেখানে ভারতীয় হাইকমিশনের সঙ্গে যোগাযোগ রেখে চলেছেন নিখোঁজ ভারতীয়দের পরিবার-পরিজনেরা। স্থানীয় মানুষ ও হাসপাতাল সূত্রে ওই ৯ জন নিখোঁজ বলে জানা গিয়েছে। তবে এখনও পর্যন্ত তাঁদের নামপরিচয় প্রকাশ করা হয়নি। শনিবারের আগে তা সম্ভবও নয় বলে খবর। As per updates received from multiple sources there are 9 missing persons of indian nationality/ origin. Official confirmation still awaited. Huge crime against humanity. Our prayers with their families আরও পড়ুন: সারা বছরে মাত্র ৩৫ খুন, আর কয়েক মিনিটেই ৪৯ জনকে হত্যা! বাকরুদ্ধ নিউজিল্যান্ড​ আরও পড়ুন: নিউজিল্যান্ডের মসজিদে নির্বিচারে গুলি বন্দুকবাজের, মৃতের সংখ্যা বেড়ে ৪৯, আহত ২০​ অন্য দিকে, ক্রাইস্টচার্চে ওই ভয়াবহ হামলায় হায়দরাবাদের বাসিন্দা আহমেদ জাহাঙ্গির গুলিবিদ্ধ হয়েছেন। হাসপাতালে আশঙ্কাজনক অবস্থায় চিকিত্সা চলছে তাঁর। তাঁর পরিবারকে নিউজিল্যান্ড পৌঁছে দিতে টুইটারে বিদেশমন্ত্রী সুষমা স্বরাজকে আবেদন জানিয়েছেন অল ইন্ডিয়া মজলিশ-ই-ইত্তেহাদুল মুসলিমিন-এর সভাপতি আসাদউদ্দিন ওয়াইসি। (সব গুরুত্বপূর্ণ আন্তর্জাতিক খবর জানতে চোখ রাখুন আমাদের আন্তর্জাতিক বিভাগে।)