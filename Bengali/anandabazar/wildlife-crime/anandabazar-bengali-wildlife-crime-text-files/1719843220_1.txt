প্রায়শই বিভিন্ন রকমের পর্ন ছবি দেখতেন স্বামী, তাঁকেও বাধ্য করতেন সেই সব ছবি দেখতে। তার পর সেই ছবির চরিত্রের অনুকরণের ‘অস্বাভাবিক’ কায়দায় মিলনে বাধ্য করতেন। এমনই অভিযোগে পুলিশের দ্বারস্থ হলেন স্ত্রী। উত্তরপ্রদেশের আলিগড়ের ঘটনা। এসএসপি-র অফিসে গিয়ে গোটা বিষয়টি নিয়ে অভিযোগ দায়ের করেন নির্যাতিতা। ঘটনার জেরে ফের এক বার বৈবাহিক ধর্ষণের বিষয়টি সামনে চলে এল বলে মনে করছেন অনেকে।
                                —ফাইল চিত্র মহিলার আরও অভিযোগ, স্বামীর এ হেন ব্যবহারের কথা শাশুড়িকেও জানান তিনি। কিন্তু পাশে দাঁড়ানোর বদলে ছেলের মর্জি মতো চলার পরামর্শ দেন শাশুড়ি। স্বামীর ইচ্ছা পূরণ না করতে পারার অভিযোগে তাঁকে অপমানও করা হয়। এখানেই শেষ নয়, স্বামীর কথা অনুযায়ী মিলনে রাজি না হলে শারীরিক ভাবে নিগ্রহ করা হত বলেও অভিযোগ করেছেন নির্যাতিতা। শাশুড়ি ও দেওর মিলে তাঁকে মারধর করতেন বলেও পুলিশকে অভিযোগ করেছেন তিনি। অভিযোগকারিণীর মায়ের বক্তব্য, মেয়ের মুখে গোটা বিষয়টি শুনে তাঁর শাশুড়ির সঙ্গে কথা বলেন তিনি। শাশুড়ি জানান, স্বামী-স্ত্রীর মধ্যে এ হেন ঘটনা ঘটেই থাকে। এই নিয়ে বেশি মাথা ঘামানোর দরকার নেই। ঘটনার জেরে ফের এক বার বৈবাহিক ধর্ষণের বিষয়টি সামনে চলে এল বলে মনে করছেন অনেকে।