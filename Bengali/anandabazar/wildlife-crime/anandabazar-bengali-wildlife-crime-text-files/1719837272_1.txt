রহস্যজনক মৃত্যু হল মা ও শিশুর। শনিবার সন্ধ্যা ৭টা ২০ মিনিট নাগাদ ঘটনাটি ঘটেছে কেষ্টপুরের রবীন্দ্রপল্লিতে। ওই মহিলার স্বামী এবং বাড়ির পরিচারিকাকে গ্রেফতার করেছে পুলিশ। পুলিশ জানিয়েছে, ওই মহিলার নাম বিজয়লক্ষ্মী (২৬) এবং তাঁর ছেলের নাম গৌরব রেড্ডি (৪)। স্বামী সনু রেড্ডির সঙ্গে তাঁরা রবীন্দ্রপল্লির একটি বাড়িতে ভাড়া থাকতেন। সনুর পাম্পের ব্যবসা। সনু পুলিশকে জানিয়েছেন, ওই রাতে বাড়ি ফিরে তিনি দেখেন, বিছানায় বিজয়লক্ষ্মী এবং তাঁর ৪ বছরের ছেলে অচেতন অবস্থায় পড়ে রয়েছেন। দু’জনেরই মুখ দিয়ে গ্যাঁজলা উঠছিল। সনুর দাবি, তড়িঘড়ি তাঁদের দু’জনকে নিকটবর্তী একটি হাসপাতালে নিয়ে গেলে চিকিৎসকেরা মৃত বলে ঘোষণা করেন। কিন্তু হঠাৎ কেন এরকম ঘটনা ঘটল সে বিষয়ে সঠিক ভাবে কিছুই জানাতে পারেনি সনু। আরও পড়ুন: থানার কুটকুটে কম্বলেই রাত কাটল বিক্রমের