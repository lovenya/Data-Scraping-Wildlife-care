বর্ষশুরুর সকালেই এক অজ্ঞাতপরিচয় যুবকের রক্তাক্ত মৃতদেহ ঘিরে চাঞ্চল্য ছড়িয়েছে এলাকায়। মঙ্গলবার এন্টালিতে রাস্তার উপরে ওই মৃতদেহ পড়ে থাকতে দেখেন স্থানীয়েরা। পুলিশ সূত্রের খবর, যুবক ওই এলাকার বাসিন্দা নন। তাঁর বয়স আনুমানিক ৩৫ বছর। তাঁর মাথায়, কানের পাশে এবং পায়ে আঘাতের চিহ্ন রয়েছে। স্থানীয়েরাই প্রথম ওই যুবকের রক্তাক্ত দেহ রাস্তার পাশে পড়ে থাকতে দেখেন। পুলিশ ওই যুবকের পরিচয় জানার চেষ্টা করছে। রাস্তার সিসিটিভি ফুটেজ খতিয়ে দেখছেন তদন্তকারী অফিসারেরা। ওই যুবককে অন্যত্র খুন করে ফেলে যাওয়া হয়েছে নাকি ৩১ ডিসেম্বর রাতে ঘটনাস্থলেই তাঁকে খুন করা হয়েছে তা জানার চেষ্টা করছেন তদন্তকারীরা। দেহ ময়নাতদন্তে পাঠানো হয়েছে। আরও পড়ুন: বলিউড অভিনেতা, চিত্রনাট্যকার কাদের খান প্রয়াত