দিল্লি বিমানবন্দর থেকে সাড়ে ৭ কোটি টাকার হেরোইন বাজেয়াপ্ত করলেন আবগারি দফতরের আধিকারিকরা। চুড়ির বাক্সের মধ্যে ঢুকিয়ে এই মাদক পাচার করা হচ্ছিল বলে জানিয়েছেন আধিকারিকরা। আবগারি দফতর সূত্রে খবর, প্রায় ১৮ কেজি হেরোইন উদ্ধার হয়েছে। গোপন সূত্রে বৃহস্পতিবার আবগারি দফতরের আধিকারিকরা খবর পান আফ্রিকা থেকে বিমানে দিল্লিতে হেরোইন পাচার হচ্ছে। তার পরই তল্লাশির সময় এই বিপুল পরিমাণ মাদক উদ্ধার হয়েছে। Per developed Intel, on 02/07/21, 1020 gms Heroin (appx. value Rupees 7.5 crores) was seized from a courier, concealed in Bangles and in a Folder, at NCT, IGIA. Inv is on @cbic_india @narcoticsbureau #IndianCustomsAtWork pic.twitter.com/Ik08QCmO2X গত সপ্তাহেই ১২৬ কোটি টাকার হেরোইন-সহ আফ্রিকার দুই নাগরিককে বিমানবন্দর থেকে গ্রেফতার করে আবাগারি দফতর। বিমানবন্দর থেকে বেরনোর মুখেই পাচারকারীদের প্রথমে আটক করা হয়। তার পর তাঁদের কাছ থেকে বিপুল পরিমাণ হেরোইন উদ্ধার হওয়ার পরই গ্রেফতার করা হয়। এক সপ্তাহের মধ্যেই ফের এই বিপুল পরিমাণ হেরোইন উদ্ধার হওয়ায় বিমানবন্দরে নজরদারি আরও আঁটসাঁট করা হয়েছে।