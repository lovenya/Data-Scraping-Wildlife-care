মহিলা শৌচালয়ে জোর করে ঢুকতে চেয়েছিলেন।বাধা দিলে পিস্তল দেখিয়ে এক যুগলকে হুমকি দেওয়ার অভিযোগ উঠল উত্তরপ্রদেশের বিএসপি বিধায়কের ভাইয়ের বিরুদ্ধে। আশিস পাণ্ডে নামে ওই যুবকের বাবা রাকেশ পাণ্ডে প্রাক্তন বিএসপি সাংসদ। শনিবার ঘটনাটি ঘটেছে দিল্লির একটি পাঁচতারা হোটেলে। হোটেলের সামনে ওই যুগলের সঙ্গে বিধায়কের ভাইয়ের ঝামেলা এবং পিস্তল বার করে হুমকি দেওয়ার ঘটনা সবটাই ভিডিয়ো করেছেন অন্য একজন। সেই ভিডিয়ো এখন ভাইরাল। তবে এখনও পর্যন্ত এ নিয়ে বিএসপির তরফে কোনও প্রতিক্রিয়া জানানো হয়নি। ওই ব্যক্তির নামে অস্ত্র আইনে মামলা করা হয়েছে বলে পুলিশ জানিয়েছে। আরও পড়ুন: গড়িয়ায় বহুতলের ছাদ থেকে ঝাঁপ দিয়ে আত্মহত্যার চেষ্টা যুগলের! আশিস জালালপুরের বিএসপি বিধায়ক রীতেশ পাণ্ডের ভাই। তাঁর আরও একটি রাজনৈতিক পরিচয় রয়েছে। বাবা রাকেশ পাণ্ডে প্রাক্তন বিএসপি সাংসদ। #WATCH A man brandishes a gun outside a 5-star hotel in Delhi on October 14. A case has been registered in connection with the incident. #Delhi pic.twitter.com/G14eqVJU0U ওই ভিডিয়োয় দেখা যাচ্ছে, পিঙ্ক প্যান্ট এবং কালো টি-শার্ট পরে পাঁচতারা হোটেলের বাইরে দাঁড়িয়ে রয়েছেন রীতেশ। তাঁর সামনে যুগল দাঁড়িয়ে। আর তাঁদের সঙ্গেই কথা কাটাকাটি চলছে। তার মধ্যেই পকেট থেকে পিস্তল বার করে তাঁদের হুমকি দিতে শুরু করেন। রীতেশের সঙ্গে এক তরুণী ছিলেন। কোনওক্রমে নিরাপত্তারক্ষীরা পরিস্থিতি সামাল দেন। পরে এক নিরাপত্তারক্ষীই পুলিশের অভিযোগ জানান। তাঁর অভিযোগের ভিত্তিতেই পুলিশ মামলা রুজু করেছে।