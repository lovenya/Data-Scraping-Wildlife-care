তাঁর মাঙ্গিলক দোষ রয়েছে। এই দোষ যদি না কাটানো যায় তা হলে তাঁর জীবনে নেমে আসবে ভয়ঙ্কর বিপদ। শুধু তাই নয়, পিতৃহারাও হতে পারে সে। প্রতিনিয়ত বছর তেইশের ভাইঝিকে এ কথাই বোঝাতেন কাকা। তাঁকে মাঙ্গিলক দোষের ভয় দেখিয়ে এবং সেই দোষ প্রতিকারের নামে চার বছর ধরে ধর্ষণ করেছেন বলে অভিযোগ। ঘটনাটি দিল্লির। বিষয়টি প্রকাশ্যে আসে গত সোমবার। পুলিশ জানিয়েছে মহিলার তাদের কাছে অভিযোগ করেছেন, বিয়ের আগে এ ভাবেই দোষ কাটানোর প্রতিকারের নামে কাকা ধর্ষণ করতেন। শুধু তাই নয়, তাঁকে রীতিমতো ভয়ও দেখাতেন বিষয়টি নিয়ে। বিয়ের পরেও বিষয়টি থামেনি। প্রতিকারের অছিলায় শ্বশুরবাড়ি থেকে মহিলাকে ডেকে নিয়ে যেতেন কাকা। এর পরই মহিলা সিদ্ধান্ত নেন বিষয়টি প্রকাশ্যে আনা দরকার। সুযোগের অপেক্ষায় ছিলেন। গোটা ঘটনাটি তিনি শ্বশুরকে জানান। এর পরই শ্বশুর ‌তাঁর পূত্রবধূকে নিয়ে পুলিশের কাছে যান। গত ১৩ সেপ্টেম্বর কাকার নামে  নারেলা থানায় ধর্ষণের অভিযোগ দায়ের করেন ওই মহিলা। তাঁদের অভিযোগের ভিত্তিতে পুলিশ মহিলার কাকাকে এই দিনঅ গ্রেফতার করে। এর পর পুলিশ রাজ্য মহিলা কমিশনের সঙ্গে যোগাযোগ করে অভিযোগকারিণীর কাউন্সেলিংয়ের ব্যবস্থা করেন। আরও পড়ুন: নিহত অ্যাপল কর্মীর স্ত্রীর ভরসা সেই যোগীতেই! আরও পড়ুন: মোদীর ‘গুরু’কে ছাড়, মামলা তুলল মহারাষ্ট্র (দেশজোড়া ঘটনার বাছাই করা সেরাবাংলা খবরপেতে পড়ুন আমাদেরদেশবিভাগ।)