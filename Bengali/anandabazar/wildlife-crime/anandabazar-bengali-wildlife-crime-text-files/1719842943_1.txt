পরিচয় গোপন রেখে তরুণীকে বিয়ের প্রস্তাব এবং জোর করে ধর্মান্তরণের চেষ্টার অভিযোগে উত্তরপ্রদেশের লখনউতে গ্রেফতার করা হয় ফয়জল আহমেদ নামক এক ব্যক্তিকে। পুলিশের কাছে তরুণী জানান, তিনি একজন যোগ প্রশিক্ষক। ফয়জল প্রথমে নিজের পরিচয় অথর্ব সিংহ বলেই দিয়েছিলেন। অথর্ব একজন ফিটনেস প্রশিক্ষক। তিনিই ওই তরুণিকে একটি জিমে কাজ করার সুযোগ করে দেন। কিছু দিনের মধ্যে শুরু হয় তাঁদের প্রেমপর্ব। ফয়জল তথা অথর্বের সঙ্গে তাঁর মায়ের আলাপ করান তরুণী। আর্য সমাজের একটি কেন্দ্রে ২০২২-এর মার্চ মাসে বিয়ে করেন তাঁরা। তরুণী আরও জানান, বিয়ের পর তাঁরা একটি ফ্ল্যাটে একসঙ্গে থাকতে শুরু করেন। তার পরেই তরুণীকে জোর করে অথর্ব তথা ফজল তাঁদের ঘনিষ্ঠ মুহূর্তের ভিডিয়ো করার জন্য বাধ্য করে। বিয়ের এক মাস পরে তরুণী জানতে পারেন, অথর্বের পরিচয়টি ভুয়ো। শুধু তা-ই নয়, তাঁর আগে বিয়ে হয়েছে এবং একটি সন্তানও আছে। নিজের সম্পর্কে এই সব সত্য প্রকাশ্যে আসার পর ফয়জল তরুণীকে ধর্মান্তরিত করার জন্য জোর করতে শুরু করেন। তরুণী তাতে রাজি না হওয়ায় ফয়্জল তাঁদের ঘনিষ্ঠ মুহূর্তের ভিডিয়ো ভাইরাল করে দেওয়া হুমকি দিতে শুরু করেন। তাঁকে জীবন্ত পুড়িয়ে মারার হুমকিও দেওয়া হয়। পুলিশকে তরুণী জানান, ফয়জলের আরও দু’জনের সঙ্গে সম্পর্কে আছে, যাঁরা কেউই তাঁর ধর্মের নয়। ফয়জল আপাতত পুলিশি হেফাজতে। তাঁর বিরুদ্ধে তদন্ত চলছে।