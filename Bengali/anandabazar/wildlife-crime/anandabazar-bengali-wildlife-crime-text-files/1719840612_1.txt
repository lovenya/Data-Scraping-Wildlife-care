পার্কে ঘুরছিলেন অনেকে। গুটি গুটি পায়ে সেখানে চলে আসে কালো রঙের ভাল্লুক। তারপর এক মহিলার পিছনে দাঁড়িয়ে চুল টেনে পালিয়ে যায়। এই ঘটনা সম্প্রতি ঘটেছে মেক্সিকোর একটি পার্কে। সেই ঘটনার ভিডিয়ো সোশ্যাল মিডিয়ায় ছড়িয়ে পড়তেই ভাইরাল হয়েছে। ভাইরাল হওয়া ৫৮ সেকেন্ডের সেই ভিডিয়োতে দু’টি ভাল্লুককে খাবার খুঁজতে দেখা যাচ্ছে নোংরার মধ্যে। সেখানে বেশ কিছুক্ষণ খাবার খোঁজার পর একটি ভাল্লুক রাস্তায় ঘুরতে ঘুরতে ঢুকে পড়ে একটি পার্কে। সে সময় পার্কে অনেকেই উপস্থিত ছিলেন। কিন্তু পার্কে ঢুকে কোনও অশান্তি করেনি ভাল্লুকটি। তবে ঘুরতে ঘুরতে এসে দাঁড়ায় এক মহিলার পিছনে। তার পরই টেনে দেয় তাঁর চুল। তখনই চমকে ওঠেন ওই মহিলা। আর এই ‘দুষ্টুমি’ করার পরই গুটি গুটি পায়ে সেখান থেকে পালিয়ে যায় ওই ভাল্লুকটি। দেখুন সেই ভিডিয়ো— আরও পড়ুন: তিন বছরের ক্যানসার আক্রান্তকে আনন্দে রাখতে নার্সের নাচ ভাইরাল আরও পড়ুন: ‘রাতে অক্সিজেন তৈরি করে গাছ’, পাক প্রধানমন্ত্রীর বক্তব্যে হাসির রোল নেটদুনিয়ায়