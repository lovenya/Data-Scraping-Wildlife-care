স্বামী-স্ত্রী কাজের সূত্রে বাইরে থাকেন। সেই সুযোগে বাড়িতে ঢুকে তাঁদের নাবালিকা মেয়েকে ধর্ষণের চেষ্টার অভিযোগ উঠল বাড়িমালিকের বিরুদ্ধে। মঙ্গলবার চাঞ্চল্যকর এই ঘটনাটি ঘটেছে শিলিগুড়ির ভক্তিনগরে। ইতিমধ্যে অভিযুক্তকে গ্রেফতার করেছে পুলিশ। স্থানীয় সূত্রে জানা গিয়েছে, সোমবার ওই নাবালিকার বাবা-মা নিত্যদিনের মতো কাজে বেরিয়েছিলেন। সেই সুযোগে বাড়িমালিক মেয়েটিকে কোনও কিছুর প্রলোভন দেখিয়ে বাইরে নিয়ে যায়। এর পর তাকে একটি ঝোপের আড়ালে নিয়ে গিয়ে যৌন নির্যাতনের চেষ্টা করেন বলে অভিযোগ। অভিযুক্তকে হাতেনাতে পাকড়াও করেন স্থানীয়রা। খবর দেওয়া হয় পুলিশ। এর পর পুলিশ এসে ওই বাড়িমালিককে গ্রেফতার করে। মঙ্গলবার অভিযুক্তকে আদালতে তোলা হয়। নাবালিকার মা জানান, বিগত কয়েকমাস ধরে তাঁরা ওই বাড়িতে ভাড়ায় থাকেন। কাজের সূত্রে তাঁরা স্বামী-স্ত্রী সকালেই কাজে বেরিয়ে যান। কিন্তু সোমবার কাজ থেকে বাড়ি ফিরে কার্যত স্তম্ভিত হয়ে যান। শোনেন, বাড়ি মালিক মেয়েকে ফুঁসলিয়ে বাড়ির পাশের ঝোপে নিয়ে গিয়ে খারাপ কাজ করার চেষ্টা করে। প্রতিবেশীদের সাহায্যে তাঁরা তাকে পুলিশের হাতে তুলে দেন।