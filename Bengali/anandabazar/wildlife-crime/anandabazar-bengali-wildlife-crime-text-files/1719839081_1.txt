রাস্তার ধারে দাঁড়িয়েছিলেন বয়স্ক এক মহিলা। কাঁধে ব্যাগ। হঠাৎই তাঁর কাঁধ থেকে ব্যাগ ছিনতাই করে পালানোর চেষ্টা করল দুই বাইক আরোহী। কিন্তু ব্যাগ ছিনিয়ে নিতে গিয়ে টান পড়ল সেই মহিলার শাড়ির আঁচলেও। চলন্ত সেই বাইকের পিছনে প্রায় ২৫ মিটার রাস্তা ওই মহিলাকে নিয়ে ছেঁচড়াতে ছেঁচড়াতে এগিয়ে চলল বাইক। ভয়ানক এই ঘটনার ভিডিয়ো সামনে আসতেই চাঞ্চল্য ছড়িয়ে পড়ে। ঘটনাটি দিল্লির জনকপুরীর। প্রকাশ্য রাস্তায় যখন এই ঘটনা ঘটছে, তখন বাকি পথচারীরা চুপচাপ দাঁড়িয়ে থাকা দেখছিলেন বলে অভিযোগ। হাতে মোবাইল নিয়ে দাঁড়িয়ে থাকা এক যুবক বা সাইকেল নিয়ে দাঁড়িয়ে থাকা এক পথচারী, সকলেই ওই ঘটনার সময় নির্বিকার দর্শক! সিসিটিভি ফুটেজে দেখা গিয়েছে, ওই মহিলাকে লুঠ করে পালিয়ে যাওয়ার সময়েই তাঁকে টেনে নিয়ে যেতে থাকে বাইক। ওই ফুটেজ থেকে পাওয়া ভিডিয়োর প্রেক্ষিতে তদন্ত শুরু করেছে জনকপুরী পুলিশ। সম্ভবত সেই মহিলার ব্যাগে থাকা টাকার পরিমাণের হদিশ আগে থেকেই পেয়ে গিয়েছিল সেই দুষ্কৃতীরা। প্রাথমিক ভাবে চুরির একটি মামলা দায়ের হয়েছে থানায়। পরে এফআইআরে ডাকাতির ব্যাপারটিও যোগ করা হয় তার সঙ্গে। তাঁর ওই ব্যাগে নগদ ২০ হাজার টাকা ছিল বলে দাবি করেছেন ওই মহিলা। এ ছাড়াও বেশ কিছু গুরুত্বপূর্ণ নথিও তিনি খুইয়েছেন বলে অভিযোগ করেছেন। ওই দুষ্কৃতীদের পরিচয় এখনও শনাক্ত করা যায়নি কারণ তাদের দু’জনের মাথাতেই হেলমেট পরা ছিল। आ गया है फर्क उनकी नजरों में अब यक़ीनन,
हमें वो एक खास अंदाज़ से नजर अंदाज़ करते है ll

As a woman is attacked, passing by men watch motionlessly.
The incident took place on #InternationalWomensDay in Delhi's Janakpuri. pic.twitter.com/Cc3XBveV0V আরও পড়ুন: টাক মাথা ঢাকতে হেয়ার ট্রান্সপ্ল্যান্ট করানোর দু’দিনের মধ্যেই মৃত্যু সদ্য পার হয়েছে আন্তর্জাতিক নারী দিবস। কিন্তু বাস্তব ছবিটা যে তাতে বদলায়নি, তা বোঝা যাচ্ছে সহজেই। হাতে, পায়ে, কোমরে ও মুখে মারাত্মক আঘাত পেয়েছেন ওই মহিলা। তবে চিকিৎসার পর এখন বিপদ মুক্ত তিনি। আরও পড়ুন: এ বারের লড়াই স্বাধীনতা সংগ্রামের চেয়ে কম নয়, বললেন প্রিয়ঙ্কা গাঁধী