আন্তর্জাতিক শিশু পাচার চক্রের আরও এক চাঁইকে গ্রেফতার করল কলকাতা পুলিশ। ধৃতের নাম শাহিদ আহমেদ। শুক্রবার সন্ধ্যায় তাঁকে তালতলা থেকে গ্রেফতার করা হয়। পুলিশ সূত্রে খবর, শাহিদ এই চক্রের ক্যারিয়ার হিসেবে কাজ করতেন। গুজরাত থেকে কলকাতায় এনে পাঁচ শিশুকে আমেরিকায় পাচার করেছিলেন শাহিদ। এই ঘটনায় এখনও পর্যন্ত মোট সাত জনকে গ্রেফতার হয়েছে। গত ৪ ডিসেম্বর শিশুপাচার চক্রের মূল পাণ্ডা ময়ূর ভ্যাসকে গ্রেফতার করেছিল পুলিশ। তাঁকে জেরা করেই শাহিদের খোঁজ মেলে বলে পুলিশ সূত্রে খবর। এই ঘটনায় আরও কেউ জড়িয়ে আছে কিনা তা খতিয়ে দেখছে পুলিশ। পাশাপাশি, ক্যারিয়ার ছাড়াও এই চক্রে শাহিদের আর কী ভূমিকা ছিল সেটা নিয়েও তদন্ত শুরু হয়েছে বলে পুলিশ জানিয়েছে। আরও পড়ুন: সাংবাদিক খুনেও দোষী সাব্যস্ত স্বঘোষিত ‘গডম্যান’ রাম রহিম আরও পড়ুন: যৌনপল্লি থেকে ক্যানিংয়ের নাবালিকাকে ফেরাল ফোন!