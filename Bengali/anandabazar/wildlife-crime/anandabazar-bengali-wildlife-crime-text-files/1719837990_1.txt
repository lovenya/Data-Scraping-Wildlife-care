প্রেমে প্রত্যাখ্যান। প্রেমিকাকে গুলি করে পালাল প্রেমিক। দিল্লির ভরত নগর এলাকায় ঘটনাটি ঘটেছে। শুক্রবার রাতে এই ঘটনা ঘটেছে বলে জানিয়েছে পুলিশ। এরপর ওই ব্যক্তিকে গ্রেফতার করা হয়েছে। বছর চব্বিশের ওই তরুণী পেশায় চার্টার্ড অ্যাকাউন্ট্যান্ট। তাঁর সঙ্গে ওই যুবকের ঘনিষ্ঠতা বহুদিনের। কিন্তু কোনও কারণে সেই সম্পর্ক থেকে বেরিয়ে আসতে চেয়েছিলেন তরুণী। ছাড়াছাড়ি হয়ে যায় ওই যুবকের সঙ্গে। এর পরই ক্ষিপ্ত হয়ে ওঠেন ওই যুবক। প্রেমিকার খবর পেয়ে তাঁর আত্মীয়ের বাড়িতে চড়াও হন তিনি। দরজা খুলেছিলেন ওই তরুণী নিজেই। সঙ্গে সঙ্গেই গুলি চালান ওই তরুণ। তারপর ঘটনাস্থল থেকে পালিয়ে যান তিনি। গুলির শব্দ পেয়েই ছুটে আসেন ওই তরুণীর আত্মীয়রা। তরুণীকে আশঙ্কাজনক অবস্থায় একটি বেসরকারি হাসপাতালে ভর্তি করা হয়। আরও পড়ুন: স্ত্রীর সঙ্গে বচসা, তিন সন্তানকে নদীতে ছুড়ে ফেললেন বাবা আরও পড়ুন: দেশকে রক্ষা করেও বিদেশি! অপমানিত সেনা এরপরে শাহদারা থেকে অভিযুক্তকে গ্রেফতার করা হয়েছে। তরুণীর অবস্থা স্থিতিশীল বলে জানিয়েছেন চিকিৎসকরা।