অমানবিক। নৃশ‌ংস। মর্মান্তিক। স্ত্রীর সঙ্গে বচসার জেরে নিজের তিন সন্তানকে নদীতে ছুড়ে ফেলে দিলেন বাবা। এদের মধ্যে এক জনের বয়স তিন মাস। রবিবার অন্ধ্রপ্রদেশের চিত্তুর জেলায় ঘটনাটি ঘটেছে। জলে ডুবে মৃত্যু হয়েছে তিনটি শিশুরই। পরে তাদের দেহ উদ্ধার করে পুলিশ। ভেঙ্কটেশ নামে এই ব্যক্তি মদ্যপ ছিলেন বলে জানিয়েছেন তার স্ত্রী অমরাবতী। এর আগেও ভেঙ্কটেশের বিয়ে হয়েছিল। সেই স্ত্রীর তরফে কোনও সন্তান না থাকায় ফের অমরাবতীকে বিয়ে করেন তিনি। পুণিত, সঞ্জয়, রাহুল নামে তিনটি ছেলেও হয় তাঁদের। এদের মধ্যে পুণিতের বয়স ছয়। সঞ্জয়ের তিন বছর এবং রাহুলের বয়স সবে তিন মাস। আরও পড়ুন: দেশকে রক্ষা করেও বিদেশি! অপমানিত সেনা স্বামীর সঙ্গে ঘন ঘন বচসার কারণে তিন সন্তানকে নিয়ে বাবার বাড়িতে ফিরে গিয়েছিলেন অমরাবতী। এরপর রবিবার দুপুরে ভেঙ্কটেশ স্ত্রী ও সন্তানদের ফিরিয়ে আনতে যান। ফেরার পথে স্ত্রীর সঙ্গে ফের বচসা শুরু হয় ভেঙ্কটেশের। অভিযোগ, সেই সময় একটি সেতু থেকে নদীর জলে তিন ছেলেকে ছুড়ে ফেলে দেয় ওই ব্যক্তি। এরপরই ঘটনাস্থল থেকে পালিয়ে যান তিনি। আরও পড়ুন: যোগীকে কালো পতাকা দেখিয়ে ভিটেছাড়া পূজা পুলিশকে অমরাবতী বলেন, ‘‘কোনও বাবা যে নিজের সন্তানদের সঙ্গে এমনটা করতে পারে, এতটা নৃশংস হতে পারে, তা আমি কখনও ভাবতে পারিনি।’’ পলাতক ভেঙ্কটেশকে খুঁজছে পুলিশ, জানিয়েছেন স্থানীয় থানার অফিসার।