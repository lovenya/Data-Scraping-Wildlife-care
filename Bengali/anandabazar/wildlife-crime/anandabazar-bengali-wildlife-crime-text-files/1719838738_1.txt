প্রায় এক লক্ষ টাকার উপর ঋণ বকেয়া ছিল। কিছুতেই ধার শোধ করছিলেন না এক ব্যক্তি। তাই তাঁকে খুন করে মাংস কেটে কমোডে ফ্লাশ করে দিলেন তাঁর বন্ধু! মুম্বইয়ের এই ঘটনায় ছড়াল চাঞ্চল্য। মুম্বইয়ের ওই আবাসনে নিকাশি ব্যবস্থায় সমস্যা দেখা গিয়েছিল। তা দেখতে এসেই এই খুনের ঘটনা জানাজানি হয়। ভিরারের ওই আবাসনে খুন করা হয় গণেশ ভিত্তাল কোলহাৎকর নামে বছর আটান্নর এক ব্যক্তিকে। অভিযুক্ত ভিরারের বাচরাজ সোসাইটির বাসিন্দা। পুলিশ জানিয়েছে, ঘটনাটি সুপরিকল্পিতভাবেই ঘটানো হয়েছে। অভিযুক্ত পিন্টু কোলহাৎকরকে বাড়িতে নিমন্ত্রণ করেন গত ১৬ জানুয়ারি। এর পর মদ্যপান করেন। মদ্যপানের পরই বকেয়া ঋণ নিয়ে বচসা শুরু হয় তাঁদের দু’জনের মধ্যে। আরও পড়ুন: সিবিআই প্রধানের দৌড়ে বাঙালি রীনা​ গণেশকে খুন করার পরই তাঁর দেহ লোপাটের ছক কষে ফেলে অভিযুক্ত। এর পর মৃত গণেশের দেহ টুকরো টুকরো করে কেটে কমোডে ফ্লাশ করে দেন তিনি। বেশ কয়েক দিন ধরে তিনি কমোডে ওই ব্যক্তির শরীরের নানা অংশ ফ্লাশ করে দেহ লোপাটের চেষ্টা করেছিলেন। পুলিশ জানিয়েছে, নৃশংস এই ঘটনায় ওই ব্যক্তি একটুও বিচলিত হননি। বরং শরীর থেকে মাংস ও হাড় আলাদা করেছেন। ট্রেন থেকে সেই ব্যক্তির হাড়ের অংশ ছুঁড়েও ফেলে দিয়েছিলেন তার পর। কিন্তু কয়েকদিন পর ওই আবাসনের নিকাশি ব্যবস্থায় সমস্যা দেখা দেওয়ায় শ্রমিকদের ডাকা হয়, তখনই ঘটনাটি জানাজানি হয়। আরও পড়ুন: স্টেশন মাস্টারের ভুলে বিপত্তি, হাওড়ায় রেল অবরোধ, আটকে বহু ট্রেন​ অভিযুক্ত পিন্টুকে গ্রেফতার করা হয়েছে। ভাকোলার বাসিন্দা পিন্টু একটি ছাপাখানার ব্যবসার সঙ্গে যুক্ত। এ ছাড়াও মুম্বইয়ের শেয়ার বাজারের এক জন বিনিয়োগকারী।