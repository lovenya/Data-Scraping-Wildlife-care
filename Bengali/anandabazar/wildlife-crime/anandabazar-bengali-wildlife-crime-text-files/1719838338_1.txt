নিউটাউনের রাস্তায় অটোর মধ্যে এক যাত্রীকে ধর্ষণের অভিযোগ উঠল এক অটো চালকের বিরুদ্ধে। পথ চলতি দুই বাইক আরোহীর তৎপরতায় ওই যুবতী রক্ষা পেলেও, গোটা ঘটনায় কার্যত বেআব্রু হয়ে গেল নিউটাউন এলাকার নিরাপত্তা। মঙ্গলবার গভীর রাতে নিউটাউন থানার পুলিশ একটি ফোন পেয়ে পৌঁছয় ইডেন কোর্ট সংলগ্ন এলাকায়। সেখানে পুলিশ কর্মীরা দেখেন এক যুবতী বিধ্বস্ত অবস্থায় বসে। পাশে দুই যুবক অন্য এক ব্যক্তিকে আটকে রেখেছেন। ওই দুই যুবকের মধ্যে একজন ফোন করেছিলেন পুলিশকে। তিনি এবং তাঁর সঙ্গী পুলিশকে জানান যে, তাঁরা বাইক নিয়ে যাচ্ছিলেন। সেই সময় রাস্তার পাশে দাঁড়িয়ে থাকা একটি অটো থেকে গোঙানির শব্দ কানে আসে। তাঁরা মোটরবাইক দাঁড় করিয়ে দেখেন, অটোর মধ্যে এক যুবতীর গলা চেপে ধরে তাঁকে চুপ করানোর চেষ্টা করছে এক যুবক। দুই বাইক আরোহী ওই যুবককে ধরে ফেলে থানায় খবর দেন। এই অটোতেই হেনস্থার ঘটনা ঘটে। নিজস্ব চিত্র। আরও পড়ুন: ‘প্রাসাদ-রাজকন্যা’ ছেড়ে কি সন্ন্যাসের পথে মন্ত্রী, নাকি ঘুঁটি সাজানো হচ্ছে অন্য দরবারে? পুলিশ ওই মহিলা এবং আটক যুবককে থানায় নিয়ে যায়। পুলিশ সূত্রে খবর, ওই মহিলা আদতে রাজস্থানের জয়পুরের বাসিন্দা। এখানে কেষ্টপুর এলাকায় ভাড়া থাকেন। তিনি আয়ার কাজ করেন। তিনি মঙ্গলবার রাত সাড়ে ১০টা নাগাদ বিধাননগর স্টেশন থেকে বাড়ি যাওয়ার জন্য একটি অটোতে ওঠেন। পুলিশ সূত্রে খবর, মহিলা যে অটোতে উঠেছিলেন সেই অটোটি সল্টলেক উল্টোডাঙা রুটের। তবে অটোচালক বলেছিলেন, তিনি ভিআইপি রোড দিয়েই যাবেন এবং মহিলাকে কেষ্টপুরে নামিয়ে দেবেন। আরও পড়ুন: অন্যের ইশারায় কাজ করায় এই হাল, নিজেই নিজেকে শেষ করলেন শোভন: রত্না সূত্রের খবর, পুলিশকে ওই তরুণী জানিয়েছেন, অটোটি বিধাননগর স্টেশন এলাকা থেকে বেরিয়ে ভিআইপি রোড ধরার বদলে সল্টলেকের রাস্তা ধরে। অটো চালককে প্রশ্ন করলে তিনি বলেন, কেষ্টপুরেই নিয়ে যাবেন, তবে সল্টলেক ঘুরে। সূত্রের খবর, মহিলা অটোচালককে বলেন, ২০৬ বাসস্ট্যন্ডের কাছে নামিয়ে দিতে। তা হলে তিনি খাল পেরিয়ে চলে যাবেন কারণ খালের অন্য পাড়েই কেষ্টপুর। ইতিহাসের পাতায় আজকের তারিখ, দেখতে ক্লিক করুন — ফিরে দেখা এই দিন। মহিলা পুলিশকে জানিয়েছেন, অটোটি ২০৬ বাসস্ট্যান্ড ছাড়িয়ে এগিয়ে গেলে তিনি প্রতিবাদ করেন। তখন অটোচালক ফের আশ্বস্ত করেন যে তিনি নিউটাউন ঘুরে কেষ্টপুরে পৌঁছে দেবেন। অভিযোগ নিউটাউনে ঢুকেই কেষ্টপুরের বদলে অটোটি ইডেন কোর্টের দিকে ঘুরে যায়। অটোচালককে বাধা দিতে থাকেন মহিলা। তাঁর অভিযোগ, এর পরই ইডেন কোর্টের কাছে একটি ফাঁকা জায়গায় অটোটি দাঁড় করিয়ে অটোচালক তাঁর উপর ঝাঁপিয়ে পড়ে। তিনি বাধা দিলে তাঁর গলা চেপে ধরে অটোচালক। মহিলার অভিযোগের ভিত্তিতে বিধাননগর মহিলা থানায় এফআইআর করেছে পুলিশ। জেরা করা হচ্ছে অটোচালককে। খতিয়ে দেখা হচ্ছে মহিলার বক্তব্য। শহরের প্রতি মুহূর্তের হেডলাইন, কলকাতার যে কোনও ব্রেকিং নিউজ পেতে ক্লিক করুন আমাদের কলকাতা বিভাগ।