স্বামীর হাতে খুন হলেন স্ত্রী। ঘটনাটি ঘটেছে বেলেঘাটার চাউলপট্টি এলাকায়। নিহতের নাম সুনীতা সর্দার। পারিবারিক অশান্তির জেরে এই ঘটনা বলে মনে করা হচ্ছে। পুলিশ সূত্রে জানা গিয়েছে, মঙ্গলবার বিকেল সাড়ে চারটে নাগাদ আচমকাই ধারালো অস্ত্র দিয়ে সুনীতাকে কোপাতে শুরু করেন স্বামী দিলীপ সর্দার। আশঙ্কাজনক অবস্থায় তাঁকে হাসপাতালে নিয়ে যাওয়া হলে, চিকিৎসকেরা মৃত বলে ঘোষণা করেন। গ্রেফতার করা হয়েছে দিলীপকে। কী কারণে এই ঘটনা খতিয়ে দেখা হচ্ছে। স্থানীয় সূত্রে খবর, বিবাহ বহির্ভূত সম্পর্কের জেরে স্বামী এবং স্ত্রীর মধ্যে প্রায়ই ঝামেলা লেগে থাকত। মঙ্গলবার কোনও বিষয়ে ফের দু’জনে বিবাদে জড়িয়ে পড়েন। আচমকাই ধারালো অস্ত্র দিয়ে সুনীতাকে আঘাত করতে থাকেন দিলীপ। প্রতিবেশীরা সুনীতাকে নীলরতন সরকার মেডিক্যাল কলেজ হাসপাতালে নিয়ে যান। ঘটনার পর পালাতে গেলে প্রতিবেশীরাই দিলীপকে পুলিশের হাতে তুলে দেন। আরও খবর: উন্নয়ন নিয়ে মমতার নিশানায় অমিত, পাল্টা খোঁচা বিজেপি-র আরও খবর: আইন ফিরিয়ে নিন! প্রধানমন্ত্রীকে রক্তে লেখা খোলা চিঠি পাঠালেন কৃষকরা