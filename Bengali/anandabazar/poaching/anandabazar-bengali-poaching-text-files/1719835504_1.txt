চোরাশিকারীরা হত্যা করেছে মা-কে। তার নিথর দেহ পড়ে রয়েছে জঙ্গলে। মাকে এ রকম ভাবে পড়ে থাকতে দেখে চিন্তায় আকুল ছোট্ট গন্ডার। কোনও সাড়া না পেয়ে মায়ের আশেপাশে বার কয়েক ঘুরে বেড়ায় সে। তার পর মায়ের গায়ে মুখ ঠেকিয়ে খোঁচা মারতে থাকে, যাতে মা উঠে পড়ে। এই ছবি চোখে জল এনেছে সবারই। চোরাশিকারীর হাতে অনাথ হওয়া গন্ডারের এই ভাবে মৃত মাকে ওঠানোর চেষ্টার এই ভিডিয়ো মঙ্গলবার বিকেলে টুইটারে শেয়ার করেন ইন্ডিয়ান ফরেস্ট সার্ভিসের অফিসার প্রবীণ কাসওয়ান। তার পরই ভাইরাল হয়েছে সেটি। ভিডিয়োটি শেয়ার করে ওই অফিসার লিখেছেন, ‘চোরাশিকারের ছবি। বাচ্চা গন্ডার ওঠানোর চেষ্টা করছে তার মাকে, যার প্রাণ শিংয়ের জন্য চলে গিয়েছে চোরাশিকারীদের হাতে।’ ভিডিয়োতে দেখা যাচ্ছে, মায়ের দেহ থেকে দুধ খাওয়ার চেষ্টা করছে শাবক। মানুষের লোভের কাছে প্রাণীদের অসহায়তার এই সব দৃশ্য মন ভার করেছে নেটিজেনদের। অভিনেত্রী স্বরা ভাস্বরও ভিডিয়োটি শেয়ার করেছেন কান্নার ইমোজি দিয়ে। ঘটনাটি ঘটেছিল দক্ষিণ আফ্রিকার একটি ন্যাশনাল পার্কে। একটি ব্রিটিশ সংবাদপত্রের খবর অনুসারে, ওই বাচ্চা রাইনোটিকে প্রাণীদের ‘অনাথ আশ্রমে’ রাখা হয়েছে। সেখানে তার নাম রাখা হয়েছে চার্লট। দেখুন সেই ভিডিয়ো- The picture of poaching !! 

A baby #rhino tries to wake #mother, who is killed by poachers for the #horn. Devastating & eye opening. pic.twitter.com/EnAS2PAHiD আরও পডুন: আছড়ে পড়তে পারে সাড়ে চার মিটার উঁচু ঢেউ, জলমগ্ন মুম্বইয়ে বিপর্যস্ত জনজীবন, মৃত্যু ৩৮ জনের আরও পডুন: গরুর ফুটবল প্রেম দেখলে অবাক হবেন আপনিও!