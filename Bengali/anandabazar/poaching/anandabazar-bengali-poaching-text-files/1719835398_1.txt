চোরাশিকারের অভিযোগে গল্‌ফার জ্যোতি রণধাওয়াকে গ্রেফতার করল উত্তরপ্রদেশের বন দফতর। জ্যোতি এবং তাঁর সহযোগী মহেশ বিরজদারকে মোতিপুর রেঞ্জের কাটারনিয়াঘাট থেকে গ্রেফতার করা হয় বুধবারে। কাটারনিয়াঘাটের ডিএফও সূত্রে খবর, জ্যোতি ও তাঁর সহযোগীর কাছ থেকে .২২ রাইফেল, বুনো শুয়োরের চামড়া, বাইনোকুলার এবং একটি লাইসেন্সড বন্দুক উদ্ধার হয়েছে। বন্দুকটি জ্যোতির নামে রেজিস্ট্রিকৃত বলেই জানিয়েছেন বন দফতরের আধিকারিকরা।একটি গাড়িও আটক করা হয়েছে। বন দফতর সূত্রে জানানো হয়েছে, মঙ্গলবার একটা বনমোরগ শিকার করেন জ্যোতি। দুধওয়ার ফিল্ড ডিরেক্টর রমেশ পাণ্ডে জানান, মোতিপুরের কাটারনিয়াঘাটে জ্যোতির একটা ফার্ম আছে। মঙ্গলবার জঙ্গলের ভিতরে গাড়ি নিয়ে তাঁকে সন্দেহজনক ভাবে ঘোরাফেরা করতে দেখেন বন দফতরের কর্মীরা। তার পরই এ দিন সকালে জ্যোতি রণধাওয়ার কাছ থেকে উদ্ধার করেন বন দফতরের কর্মীরা। তার পরই গ্রেফতার করা হয় তাঁকে। জ্যোতির গ্রেফতারের খবর ছড়িয়ে পড়তেই টুইট করেন পশুপ্রেমীরা। তাঁরা জানান, মহারাষ্ট্রের যবতমল অরণ্যে বাঘিনী অবনী-কে খোঁজার কাজে নিজের শিকারি কুকুর সঙ্গে এনেছিলেন জ্যোতি। সেই বাঘিনীকে গুলি করে মারা হয়েছিল পরে। আরও পড়ুন: অন্তঃসত্ত্বা মহিলাকে দেওয়া হল এইচআইভি সংক্রমিত রক্ত, অনিশ্চিত গর্ভের শিশুর ভবিষ্যৎ আরও পড়ুন: বল বিকৃতি কাণ্ডে নাটের গুরু ওয়ার্নারই, বিস্ফোরক ক্যামেরন ব্যানক্রফট ভারতের এক সময়ের সেরা গল্‌ফার জ্যোতি। বহু আন্তর্জাতিক টুর্নামেন্ট খেলেছেন তিনি। অভিনেত্রী চিত্রাঙ্গদা সিংহের প্রাক্তন স্বামী জ্যোতি। ২০১৪-তেই তাঁদের বিচ্ছেদ হয়। (খেলার জগতের বাছাই ঘটনা নিয়েবাংলায় খবরপেতে পড়ুন আমাদেরখেলাবিভাগ।)