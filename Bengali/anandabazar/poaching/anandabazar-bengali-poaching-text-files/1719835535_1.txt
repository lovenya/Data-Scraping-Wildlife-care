আশঙ্কা সত্যি হল। রয়্যাল বেঙ্গল টাইগারের চোরাশিকার চলছে  অসমের পাহাড়-জঙ্গলে। পুলিশ জানাচ্ছে, শনিবার রাতে লংহিং এলাকায় একটি মোটরবাইক দুর্ঘটনায় পড়ে। ছিটকে পড়ে ২ আরোহী ও সঙ্গে থাকা বস্তা। বস্তা থেকে ছিটকে বেরোয় পূর্ণবয়স্ক বাঘের চামড়া ও হাড়গোড়। অমর টিমুং নামে বাইক আরোহী ও তার সঙ্গীকে গ্রেফতার করেছে পুলিশ। তারা বাঘের হাড় এবং চামড়া ফরেনসিক পরীক্ষায় পাঠান হয়েছে। টিমুংরা এগুলি বিক্রির চেষ্টায় ছিল। সম্ভবত কয়েক দিন আগে বাঘটিকে মারা হয়েছিল। কাজিরাঙার ফিল্ড ডিরেক্টর পি শিবকুমার অবশ্য জানান, বাঘটি কাজিরাঙার না-ও হতে পারে। কার্বি পাহাড়েও বাঘ রয়েছে। এখন পর্যন্ত বন্যায় কাজিরাঙায় ১৪২টি পশু মারা গেলেও, এই মরশুমে শিকারের ঘটনা ঘটেনি।