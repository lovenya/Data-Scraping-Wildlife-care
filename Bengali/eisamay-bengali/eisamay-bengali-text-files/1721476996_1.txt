এই সময় ডিজিটাল ডেস্ক: জলবায়ু পরিবর্তনের নেতিবাচক প্রভাব পড়ছে মৎস্য উৎপাদনের উপর৷ আর এ কারণে মাছের চাহিদা পূরণে এখন সৃষ্টি হচ্ছে ঘাটতি৷ পথে বসে যাচ্ছেন অনেক মৎসজীবী৷ কমে যাচ্ছে পাবর্ত্য অঞ্চলের মাছের প্রজাতি৷ কমছে উৎপাদনও৷ ওয়াইল্ডলাইফ ইনস্টিটিউট অফ ইন্ডিয়ার তরফ থেকে জানা গিয়েছে উত্তরাখন্ড, হিমাচল প্রদেশ, জম্মু-কাশ্মীরও অরুণাঞ্চলের মতো রাজ্যগুলোতে প্রায় ১৫০ প্রজাতির মাছের অবস্থা সংকটাপন্ন৷বিজ্ঞানীরা জানিয়েছেন, প্রাকৃতিক হোক বা মনুষ্যসৃষ্ট দেশের মৎস্য সম্পদ ক্রমশ কমছে। বাধা পাচ্ছে প্রজনন সুবিধা, বৃদ্ধি পাচ্ছে মরণ হার, কমছে উৎপাদন এমনকি বিলুপ্তির দিকে যাচ্ছে অনেক মৎস্য ও জলজ প্রজাতি। বলা যায় দেশের অভ্যন্তরীণ মৎস্য সম্পদ বিলুপ্তি হতে হতে আজ সংকটাপন্ন। ভূ বিজ্ঞানীরা আরও জানিয়েছেন, পার্বত্য এলাকায় ২০০টি যে জল সংরক্ষণাগার করা আছে সেখানেও দেশীয় মাছের প্রজাতি আজ বিপন্ন হতে বসেছে।

বিজ্ঞানী আস্থানা শর্মা জানিয়েছেন, সমীক্ষায় আরও দেখা গেছে যে হিমাচল প্রদেশের তীর্থন নদী বা উত্তরাখন্ডের পুরি গাড়ওয়ালের মতো নদীগুলি যেখানে বাঁধ এখনও তৈরি করা হয়নি। সেখানকার প্রাকৃতিক পরিবেশে মাছেরা সুস্থভাবেই বেঁচে রয়েছে। বিজ্ঞানীরা আরও জানিয়েছেন, ভবিষ্যতে জলবায়ু পরিবর্তনের প্রভাব সম্পর্কে ও হিমালয়ের বাস্তুতন্ত্রকে বাঁচাতে কীভাবে হবে এবং কী কী করা দরকার তার জন্য মার্কিন যুক্তরাষ্ট্র, ফ্রান্স এবং চীন থেকে শুরু করে বিভিন্ন উন্নত দেশগুলির সঙ্গে পরিকল্পনা করা হয়েছে।

খবরটি ইংরেজিতে পড়ুন