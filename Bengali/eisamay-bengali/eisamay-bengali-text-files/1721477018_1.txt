এই সময় ডিজিটাল ডেস্ক: করবেট বাঘ সংরক্ষণ কেন্দ্রে এবার গণ্ডারও দেখা যাবে। এমনটাই সিদ্ধান্ত নিতে চলেছে উত্তরাখণ্ড রাজ্য বন্যপ্রাণী দপ্তর। তবে এখনও সবুজ সিগনাল মেলেনি। মুখ্যমন্ত্রী ত্রিবেন্দ্র সিং রাওয়াতের সঙ্গে এখনও বৈঠক বাকি বলে জানা গিয়েছে।

তবে এমনটা যে হতে চলেছে তা একটা পূর্বাভাস পাওয়া গিয়েছে। ফরেস্টের প্রিন্সিপাল চিফ কনসার্ভেটর জয়রাজ জানিয়েছেন, উত্তরখণ্ড বনাঞ্চলের আরেকটি স্থানে গণ্ডার আনার কথা চলছে। এর আগে এই জঙ্গলে গণ্ডার রাখা হত। তবে ভারতের এই জনপ্রিয় ফরেস্টে বাঘ, বাতি ও অন্যান্য বিরল প্রজাতির বন্যপ্রাণী রয়েছে। এসবের মাঝে যদি গণ্ডারও আসে তাহলে প্রথমত বন্যপরিবেশ আরও উন্নত হবে, দ্বিতীয়ত পর্যটকের সংখ্যাও বাড়বে।

তবে গণ্ডার প্রসঙ্গে অনেকেই বেঁকে বসেছে। কারণ, গণ্ডার পরিচর্চার পিছনে দরকার অভিজ্ঞ বন্যকর্মী। এছাড়া স্থানীয়রাও এ বিষয়ে নেতিবাচক মত দিতে পারেন। তবে এখনও চূড়ান্ত কিছু হয়নি। হাতে রয়েছে তিনমাস। এখন শুধু সময়ের অপেক্ষা।