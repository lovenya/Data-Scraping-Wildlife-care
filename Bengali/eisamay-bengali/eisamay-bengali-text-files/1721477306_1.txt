West Bengal News : রাজ্য জুড়ে বাড়ছে বন্যপ্রাণী পাচার। এর বিরুদ্ধে লাগাতার চলছে অভিযান। তা সত্ত্বেও কিছুতেই এর বিরুদ্ধে পরানো যাচ্ছে না লাগাম। এরকমই এক বন্যপ্রানী পাচারের পরিকল্পনা বানচাল করা হল হাওড়া জেলায়।গোপন সূত্রে খবর পেয়ে পুলিশ ও বন দফতর যৌথ অভিযান চালিয়ে গড়চুমুক ফাড়ি এলাকার পূর্ব বাসুদেবপুর থেকে তক্ষক বিক্রির উদ্দেশ্যে জড়ো হওয়া তিন যুবককে গ্রেফতার করল। ধৃতদের কাছ থেকে একটি তক্ষক বা গেকো নিডি উদ্ধার করা হয়েছে। ধৃত তিন যুবকের বিরুদ্ধে বন্যপ্রাণ শিকার ও বিক্রির অভিযোগ আনা হয়েছে।

Dakshin 24 Pargana : জনবহুল এলাকায় রাতে আগ্নেয়াস্ত্র হাতে ঘোরাঘুরি! গোসাবায় গ্রেফতার ৪
বুধবার তাদের উলুবেড়িয়া আদালতে তোলা হলে বিচারক তাদের ১৪ দিনের জেল হেফাজতের নির্দেশ দেন। বন দফতর সুত্রে জানা গিয়েছে, অভিযুক্ত তিনজন হলেন দক্ষিণ ২৪ পরগনার নোদাখালির বাসিন্দা বিমল অধিকারী, ক্যানিং এর বাসিন্দা তৈয়ব লস্কর এবং উলুবেড়িয়ার মৌবেশিয়ার বাসিন্দা রবিন দাস।

বন দফতর সূত্রে আরও খবর, বিমল ও তৈয়ব তক্ষকটিকে বিক্রির উদ্দেশ্যে গড়চুমুক ফাঁড়ি এলাকায় নিয়ে এসেছিল। বিমল অধিকারীর সঙ্গে উলুবেড়িয়ার মোবেশিয়ার বাসিন্দা রবিনের পরিচয় করিয়ে দিয়েছিল তৈয়ব লস্কর। রবিনের কাজ ছিল তক্ষকটি কেনার গ্রাহক জোগাড় করার।

Wildlife Smuggling : ফের বন দফতরের জালে ২ পাচারকারী, উদ্ধার বিলুপ্তপ্রায় প্যাঙ্গোলিন
সূত্রের খবর, বহুমূল্যে তক্ষকটি কেনার গ্রাহক জোগাড় হয়ে গিয়েছিল। এটা জানার পর বিমল তক্ষকটিকে গড়চুমুক এলাকায় নিয়ে আসে। তিনজনে জড়ো হয় একটি জায়গায়। এরপরেই গোপন সুত্রে খবর পেয়ে পুলিশ ও বন দফতর তিনজনকে গ্রেফতার করে।

বন দফতর সূত্রে খবর, ভারতীয় বন্যপ্রান সংরক্ষণ আইন অনুযায়ী তক্ষক সিডিউল ১ পর্যায় ভুক্ত। একে শিকার করা, রাখা বা বিক্রয় করা আইনত অপরাধ। বন দফতরের এক আধিকারিক জানান, "গেকোনিডি সরীসৃপদের একটি বৈজ্ঞানিক পরিবার, যাতে রয়েছে ৯৫০টি প্রজাতির ‘গেকো’। এই গেকোদের মধ্যে আছে তক্ষক। তক্ষক দক্ষিণ এশিয়ায় বিপর্যস্ত একটি প্রাণী। ব্যাপক নিধনই বিপন্ন হওয়ার কারণ। অনেকে ভুলক্রমে তক্ষককে বিষাক্ত সরীসৃপ হিসেবে চিহ্নিত করে। ভারত সহ মায়ানমার, থাইল্যান্ড, ভিয়েতনাম, লাওস, মালয়েশিয়া, ইন্দোনেশিয়া, চিন ও ফিলিপাইন সহ বিভিন্ন দেশে প্রায় ৬০০ প্রজাতির তক্ষকের বাস।"

Nadia News : বাড়িতে মজুত হাজার বোতল নিষিদ্ধ ওষুধ, নদিয়ার চাপড়া থেকে গ্রেফতার পাচারকারী
আরও জানা গিয়েছে, এশিয়ান প্রাচীন আয়ুর্বেদিক চিকিৎসা ও আধুনিক চিকিৎসায় হাঁপানি, এইডস, ক্যান্সারের ওষুধ তৈরিতে এটি ব্যবহার করা হচ্ছে। কার্যত এই ওষুধ ও পরীক্ষা ফলপ্রসূ না হলেও তক্ষকের বিলুপ্তি ও শিকার চলছে অবৈধভাবে এবং অহরহ।