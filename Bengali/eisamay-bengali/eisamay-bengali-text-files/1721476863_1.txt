এই সময় ডিজিটাল ডেস্ক: সিংহীটি তার বাচ্চাকে মুখে করে হাঁটছিল। দীর্ঘ পথ হেঁটে ক্লান্ত সিংহীকে সাহায্য করতে এগিয়ে আসে এক হাতি। নিজের শুঁড়ে তুলে নেয় সিংহশাবকটিকে। পাশে নিশ্চিন্তে তার মা। এহেন ছবি বিশ্বে প্রায় ২ কোটি মানুষের কাছে পৌঁছয়। অরণ্যের এই সুখ-ছবি দেখে যারা আহ্লাদে আটখানা হয়েছেন, তাদের জানিয়ে রাখি, জাস্ট এপ্রিল ফুল হয়েছেন।

ওই ছবিটি আসলে ফটোশপড। দক্ষিণ আফ্রিকার ক্রুগার ন্যাশনাল পার্কের তরফে বিশ্ববাসীকে এপ্রিল ফুল করার ফাঁদ ছিল। ২ কোটি মানুষ সেই ফাঁদে পা দিয়ে বোকা বনেছেন। আসলে পয়লা এপ্রিল বিশ্ববাসীকে বোকা বানেত বিভিন্ন জন্তু-জানোয়ারের গতিবিধির ছবি পোস্ট করে ক্রুগার ন্যাশনাল পার্ক। যেগুলি আদপেই ঘটেনি। ঘটতে পারে না।

গত রবিবার ছবিটি সবচেয়ে বেশি ভাইরাল হয়, ভারত, দক্ষিণ আফ্রিকা, মার্কিন যুক্তরাষ্ট্র, কানাডায়।