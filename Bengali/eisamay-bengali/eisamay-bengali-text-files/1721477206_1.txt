Durgapur-এ ফের হাতির আতঙ্ক। এবার দুর্গাপুর (Durgapur) কোকওভেন থানা এলাকার ৪০ নম্বর ওয়ার্ডের ডিপিএল কলোনির আমবাগান এলাকায় হাতির আতঙ্ক ছড়িয়েছে।রবিবার রাতেই দুর্গাপুর কোকওভেন থানার অন্তর্গত ৪০ নম্বর ওয়ার্ডের উড-ইন্ডাস্ট্রির চত্বরে জঙ্গলে প্রবেশ করে হাতিটি।স্থানীয় সূত্রে জানা গিয়েছে, রবিবার রাতেই দুর্গাপুর কোকওভেন থানার অন্তর্গত ৪০ নম্বর ওয়ার্ডের ডিপিএল-এর পরিত্যক্ত উড-ইন্ডাস্ট্রির চত্বরে জঙ্গলে প্রবেশ করে হাতিটি। স্থানীয়দের নজরেই পড়ে হাতিটি। সঙ্গে সঙ্গে তাঁরা বন দফতরে খবর দেন। খবর পেয়েই ঘটনাস্থলে আসে কোকওভেন থানার বিশাল পুলিশ বাহিনী। তারপর বন দফতরের দুর্গাপুর ডিভিশনার রেঞ্জের কর্মী আধিকারিক সহ হুলা পার্টি রাতেই ঘটনাস্থলে যায় এবং হাতিটিকে লোকালয় থেকে বের করার চেষ্টা করেন। কিন্তু রাতভোর চেষ্টা করে হাতিটিকে তাড়ানো সম্ভব হয়নি।
বর্ধমানে জাতীয় সড়কে মর্মান্তিক দুর্ঘটনা, ডাম্পার-টোটোর মুখোমুখি সংঘর্ষে মৃত ৫
বন দফতরের দুর্গাপুর ডিভিশনাল রেঞ্জের আধিকারিক জানান, একটি দাঁতাল হাতি প্রবেশ করেছে। কয়েকশো মিটার দূরে দামোদর নদ পার করার চেষ্টা চালাচ্ছে বন দফতর। সোমবার সকাল পর্যন্ত হাতিটি অন্ডাল থানার সীতারামপুর মানা এলাকায় হাতিটি রয়েছে। তবে বন দফতরের কর্মীরা হাতিটির সঙ্গে রয়েছে। প্রয়োজনে হুলা পার্টি বা ট্রাঙ্কুইজেশন টিমের সহায়তায় হাতিটিকে তাড়ানো হবে বলেও তিনি জানিয়েছেন। এদিকে, হাতির তাণ্ডবে আমবাগান এলাকা সহ অণ্ডাল থানা এলাকার বাসিন্দাদের মধ্যে ব্যাপক আতঙ্ক ছড়িয়েছে।

প্রসঙ্গত, শনিবার রাতেও দামোদর নদ পেরিয়ে একটি হাতি দুর্গাপুরের মায়াবাজার এলাকায় ঢুকে পড়ে। তারপর রাতভোর হাতিটি মায়াবাজার, অঙ্গদপুর সহ বিভিন্ন এলাকায় তাণ্ডব চালায়। খবর পেয়েই ঘটনাস্থলে পৌঁছয় দুর্গাপুর ডিভিশনাল ফরেস্ট অফিসার নীলরতন পাণ্ডা সহ বনকর্মীরা। অপ্রীতিকর ঘটনা এড়াতে ও হাতি দেখতে উৎসূক লোকের জমায়েত হটাতে DTPS ফাঁড়ির প্রচুর পুলিশও মোতায়েন ছিল।
উত্তরবঙ্গে ক্যাঙারু রহস্য! আড়ালে কারা?
তারপর সারা রাতের চেষ্টায় বনকর্মীরা অবশেষে হাতিটিকে দামোদর নদ পার করিয়ে বড়জোড়ার দিকে পাঠাতে সমর্থ হন। হাতি তাড়ানোর জন্য হুলা পার্টি এবং ট্রাঙ্কুইজেশন টিম মোতায়েন থাকলেও সেগুলির প্রয়োজন পড়েনি বলে বন-কর্তারা জানিয়েছেন। তবে লোকালয়ে চলা আসা হাতিটিকে তাড়ালেও দামোদর নদের ওপারে আরও ৬-৭টি হাতি রয়েছে এবং সেগুলিও যে কোনও সময় চলে আসতে বলে আশঙ্কা প্রকাশ করেছিলেন স্থানীয় বাসিন্দারা। তাঁদের সেই আশঙ্কা অমূলক ছিল না। ২৪ ঘণ্টা যেতে না যেতে ফের দামোদর নদ পেরিয়ে কোকওভেন থানা এলাকায় ঢুকে পড়ে আরেকটি হাতি। যদিও হাতির তাণ্ডবে হতাহত বা ক্ষয়ক্ষতির কোনও খবর নেই।
ফের চা বাগানে চিতার আতঙ্ক, তল্লাশিতে বনদফতর
তবে হাতিগুলি কেন দুর্গাপুরের দিকে আসছে তা নিয়ে সংশয়ে বন কর্তারাও। দুর্গাপুর ডিভিশনাল ফরেস্ট অফিসার নীলরতন পাণ্ডা বলেন, “বাঁকুড়ার উত্তর ডিভিশনে ৬০টির বেশি হাতি ছড়িয়ে-ছিটিয়ে আছে। বড়জোড়া থেকে সাধারণত এখানে হাতি ঢোকে না। কিন্তু কেন হাতিগুলি দামোদর নদ পেরিয়ে এদিকে আসছে বুঝতে পারছি না। নদী পেরিয়ে হাতিগুলিকে বড়জোড়ার দিকে পাঠানোর চেষ্টা করা হচ্ছে।”