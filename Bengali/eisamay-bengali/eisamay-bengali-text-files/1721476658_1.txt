Ziro Valley : পক্ষীপ্রেমীদের জন্য সুখবর। এবার অরুণাচলপ্রদেশে জিরো উপত্যকায় দেখা পাওয়া গেল ম্যান্ডারিন হাঁস (Mandarin ducks)। সেখানের লোয়ার সুবানসিরির Siikhey Lake-এ দেখা গিয়েছে এই প্রজাতির হাঁস। আগে ম্যান্ডারিন হাঁস দেখা গিয়েছে অসমে। এবার অরুণাচলপ্রদেশের Ziro Valley এলাকায় তা দেখা গিয়েছে। শনিবার মাসিক Ziro Bird Walk-এর আয়োজন করা হয়। এই আয়োজন করা হয় অরুণাচলপ্রদেশের ‘Birding Club Ziro’। পাখি দেখার জন্য হাঁটার সময়েই এই পাখি দেখতে পান ওই ক্লাবের সদস্যরা। এবার ওই হাঁটায় সামিল হন Lower Subansiri-র ডেপুটি কমিশনার বামিনে নিমেও (Bamin Nime)। ছিলেন রাজীব গান্ধী বিশ্ববিদ্যালয়ের অধ্যাপক Daniel Mize , WildLife Conservation Society Bangalore, Ziro Birding Club এবং Ngunu Ziro-র সদস্যরাও।Child Marriage : বাল্যবিবাহ রুখতে কড়া অসম সরকার, সূচনা বিশেষ অভিযানের
তাঁরা জানান, ‘জিরো বার্ড ওয়াক’ করার সময়ে তাঁরা সেখানে প্রথম ম্যান্ডারিন হাঁস দেখেন ২০২১ সালের ফেব্রুয়ারি মাসে। গত বছর মার্চ মাসেও এই পাখি দেখা যায়। আর এই নিয়ে তৃতীয়বার সেখানে দেখা মিলল ম্যান্ডারিন হাঁস। তবে, আগের দুবারের তুলনায় চলতি বছর জানুয়ারি এই হাঁস দেখার ক্ষেত্রে একটা পার্থক্য আছে। আগে দুবারই একটি করে ম্যান্ডারিন হাঁস দেখা যায় ওই হ্রদে। চলতি বছরে একসঙ্গে তিনটি হাঁস দেখতে পেয়েছেন তাঁরা। তাদের মধ্যে দুটি মেয়ে হাঁস এবং একটি পুরুষ হাঁস। ওই এলাকার বার্ড ওয়াচার এবং ট্যুর অপারেটর Koj Mama এই নিয়ে উচ্ছ্বসিত। তাঁর মতে, অরুণাচলপ্রদেশ যে এই পাখির জন্য ক্রমশ নিরাপদ হয়ে উঠছে তা এই থেকে বোঝা যাচ্ছে। কোজ মামার মতে, গত কয়েক বছর ধরেই সেখানে চলছে ‘এয়ার গান সমর্পণ অভিযান’। তার সুফল পাওয়া যাচ্ছে।

Saraswati Puja 2023: 'ক্ষুদ্র' সরস্বতী, মাত্র ১১ সেন্টিমিটার উচ্চতার ঠাকুর গড়ে তাক লাগাল চন্দ্রকোণার যুবক
ওই এয়ারগান ব্যবহার করা হত বিভিন্ন প্রাণী, বিশেষ করে পাখি হত্যা করার জন্য। পাখি এবং বন্যপ্রাণী মারলে কী ক্ষতি হয় তা নিয়ে সচেতন করা হয়। প্রাণী হত্যা বন্ধ করার আবেদন জানানোর সঙ্গে এয়ার গান সমর্পণ করার আহ্বান জানানো হয় সেই রাজ্যের সরকারের তরফে। এই ডাকে সাড়া দিয়ে অনেকেই এয়ার গান জমা দিয়েছেন। মামা জানান, সেখানের পাখিদের রক্ষার জন্য সচতনা বৃদ্ধি করতে এবং পাখি শিকার বন্ধ করার জন্য ২০১৯ সাল থেকেই তাঁরা ‘জিরো বার্ড ওয়াক’ চালু করেন। এখন সেখানে বাড়ছে পরিযায়ী পাখির সংখ্যা। সেগুলি রক্ষার সঙ্গে কত ধরনের পাখি আসছে তা দেখার জন্য প্রতিমাসেই জিরো ভ্যালিতে এই হাঁটার আয়োজন করা হয়। এই প্রজাতির হাঁস উত্তরপূর্ব ভারতে প্রথম দেখা দিয়েছিল অসমের মাগুরি বিলে। পরে তা দেখা যায় পশ্চিম কামেং জেলার ডিরাং এলাকাতেও ।