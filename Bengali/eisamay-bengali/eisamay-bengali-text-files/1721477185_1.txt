Kangaroo পাচারের আগেই উদ্ধার। আলিপুরদুয়ার জেলা পুলিশের তৎপরতায় উদ্ধার করা হল বন্যপ্রাণীটিকে। ভেস্তে গেল দক্ষিণ ভারতে ক্যাঙ্গারু পাচারের ছক।Wildlife: সম্বর মেরে মহাভোজ! বন দফতরের অভিযানে ভেস্তে গেল আয়োজন
উত্তরবঙ্গ করিডোর দিয়ে পাচারের আগেই উদ্ধার করা হল এই পূর্ণবয়স্ক ক্যাঙ্গারুটিকে। পুলিশের নাকা চেকিং চলার সময় আলিপুরদুয়ারের বারোবিশা দিয়ে ক্যাঙ্গারু পাচারের ছক বানচাল হয়ে যায়। পুলিশের নজরদারি এড়িয়ে একটি ট্রাকে চাপিয়ে দক্ষিণ ভারতে পাচারের জন্য নিয়ে যাওয়া হচ্ছিলো প্রাণীটিকে। বারোবিশা পুলিশ ফাঁড়ির আধিকারিকদের সন্দেহ হতেই ওই ট্রাকে তল্লাশি চালান তাঁরা। দেখা যায়, ট্রাকের পিছনে প্লাস্টিকে মুড়ে একটি বড় খাঁচা রাখা হয়েছে। প্লাস্টিক খুলতেই দেখা যায় খাঁচায় বন্দি অস্ট্রেলিয়ার একটি ক্যাঙ্গারু।

খাস কলকাতায় উদ্ধার লেপার্ডের চামড়া, লেজের টুকরো!
ঘটনা প্রকাশ্যে আসতেই নড়েচড়ে বসেছেন বনকর্তারা। কারণ, ক্যাঙ্গারু ভারতীয় বন্যপ্রাণী নয়। দেশের কয়েকটি মাত্র হাতে গোনা চিড়িয়াখানায় ক্যাঙ্গারু রয়েছে। বন্যপ্রাণী পাচারের অভিযোগে ওই ট্রাকের চালক ও খালাসিকে আটক করা হয়েছে। পুলিশি জেরায় নিজেদের অসমের বাসিন্দা বলে পরিচয় দিয়েছেন তাঁরা। ধৃত ইমরান শেখ ও জাহিদ শেখকে জিজ্ঞাসাবাদ করে এই পাচার চক্রের হদিশ পাওয়ার চেষ্টা করছে পুলিশ।

বন্যপ্রাণী হত্যা, ধৃত দশ শিকারি
ক্যাঙ্গারু উদ্ধারের ঘটনায় বন্যপ্রাণ পাচারের ক্ষেত্রে বিরলতম ঘটনার সাক্ষী থাকল আলিপুরদুয়ারের বারোবিশা। গোপন সূত্রে খবর পেয়ে শনিবার রাতে ৩১সি জাতীয় সড়কে অভিযান চালিয়ে একটি পূর্ণবয়স্ক ক্যাঙ্গারু উদ্ধার করা হয়েছে। তদন্তে পুলিশ জানতে পেরেছে, ওই বন্যপ্রাণীটিকে অসমের গুয়াহাটি থেকে হায়দরাবাদে একটি ক্যান্টার গাড়িতে লুকিয়ে পাচার করার চেষ্টা করছিল ধৃত দুই ব্যক্তি। উদ্ধার হওয়া বন্যপ্রাণীটি যে ক্যাঙ্গারু তা স্বীকার করে নিয়েছে বনদফতর ।

কাঁটাতারের জ্বালা, বাংলার চা-বাগানে বিপন্ন বন্যপ্রাণ!
ডিহাইড্রেশনে অসুস্থ ক্যাঙ্গারুটিকে বাঁচাতে জীবনদায়ী ওষুধপত্র দিয়ে চলেছেন চিকিৎসকরা। কারণ, ইতিপূর্বে গন্ডারের শৃঙ্গ, চিতাবাঘ ও বাঘের চামড়া এবং দেহাংশ পাচার, সঙ্গে ছোট ছোট বন্যপ্রাণী পাচারের ঘটনা প্রকাশ্যে এলেও, উত্তরবঙ্গের বন্যপ্রাণ পাচারের ইতিহাসে ক্যাঙ্গারু পাচারের নজির নেই বনদফতরের খাতায়। স্বাভাবিকভাবেই ঘটনায় আলোড়ন তৈরি হয়েছে বনদফতরের অন্দরে। বিষয়টি নিয়ে বেশ চিন্তিত বনকর্মীরাও। অভিযুক্তদের এদিন আলিপুরদুয়ার জেলা আদালতে পেশ করে পুলিশ। তাদের তিনদিনের জন্য পুলিশ হেফাজতে পাঠানো হয়েছে।

উল্লেখ্য, দুদিন আগেই চিতাবাঘ মেরে সোশ্যাল মিডিয়ায় সেলফি পোস্ট করার অপরাধে শিলিগুড়ির ফাঁসিদেওয়া থেকে গ্রেফতার করা হয় ৩ যুবককে। শুধু তাই নয়, চিতাবাঘের মাংস রান্না করে খেয়ে ছাল ছাড়িয়ে তা রেখে দেওয়া হয়েছিল বাড়িতে। সেই ঘটনার পর আবার ক্যাঙ্গারু পাচারের চেষ্টা বেশি করে ভাবাচ্ছে বনকর্মীদের।