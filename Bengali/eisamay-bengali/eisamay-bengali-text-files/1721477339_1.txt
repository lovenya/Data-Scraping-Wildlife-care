গত বছর অসমে একটাও চোরাশিকারের ঘটনা ঘটেনি। একটাও গণ্ডার চোরাশিকারের ঘটনা না ঘটায় সেটাকে সাফল্য হিসাবে দেখিয়েছিল হিমন্ত বিশ্ব শর্মার সরকার। কিন্তু সেখানেই আবার চোরাশিকার নিয়ে উদ্বেগ বাড়ছে। গত সপ্তাহেই অসম এবং অরুণাচল প্রদেশের সীমান্তে উদ্ধার হয় একটি রয়্যাল বেঙ্গল টাইগারের চামড়া। এই ঘটনায় গ্রেফতার করা হয় তিনজনকে।তার আগে মার্চ মাসে কাজিরাঙা জাতীয় অভয়ারন্য থেকে উদ্ধার করা হয় একটি গণ্ডারের দেহ। ওই গণ্ডারের শিং বা খড়্গ কেটে নেওয়া হয়। এদিকে, সেখানের স্থানীয় বাসিন্দা এবং বন্যপ্রাণ নিয়ে কাজ করা সংস্থাগুলির দাবি, অসমে নতুন করে চোরাশিকার বাড়ছে। অসম এবং ভুটানের সীমান্তে থাকা মানস জাতীয় উদ্যান এলাকায় একাধিক বন্যপ্রানীকে হত্যা করা হচ্ছে বলেও দাবি তাঁদের।

Royal Bengal Tiger : বাঘের চামড়া পাচারের চেষ্টা, অসম-অরুণাচল সীমান্তে ধৃত ৩
গত আড়াই মাস থেকে উত্তপ্ত মণিপুর। এই সঙ্গে এখন অসমে অতিরিক্ত বৃষ্টির কারণে নানা এলাকায় বন্যা হচ্ছে। কাজিরাঙা, মানস সহ বিভিন্ন এলাকায় জলমগ্ন হয়ে পড়ায় প্রাণ বাঁচাতে গিয়ে একাধিক জায়গায় ছড়িয়ে পড়ছে বন্যপ্রাণীরা। আর এরই সুযোগ নিচ্ছে চোরাশিকারীরা বলে দাবি বাসিন্দাদের।

প্রসঙ্গত, গত ২৮ জুন অসমের পুলিশ অভিযান চালিয়ে গ্রেফতার করে হরিয়ানা রাজ্যের চারজন বাসিন্দাকে। তাদের কাছে পাওয়া হায় প্রায় ৯ ফুট লম্বা বাঘের চামড়া। এছাড়াও গুয়াহাটির কাছে একটি জায়গা থেকে প্রায় ১৯ বাঘের হাড় উদ্ধার করা হয়। তাদের জেরা করে কামরূপ এলাকার বনবিভাগ আরও একজনকে গ্রেফতার করে।

Himanta Biswa Sarma : 'পালানোর চেষ্টা করলে বুলেটের মুখে পড়তে হবে', হুঁশিয়ারি অসমের মুখ্যমন্ত্রীর
শিলং হয়ে ওই বাঘের চামড়া মায়ানমারে চোরাচালান করার পরিকল্পনা করা হয়েছিল। এরই মধ্যে অসম এবং অরুণাচল প্রদেশের সীমান্তে সোনিতপুর জেলার ইটাখোলা এলাকায় অভিযান চালিয়ে বাঘের চামড়া এবং হাড় উদ্ধার হয়েছে। তারপরেই বাড়তি সতর্কতা জারি করা হয় সংরক্ষিত বনাঞ্চলে।

অসমের বনবিভাগ জানিয়েছে, চোরাশিকার বন্ধ করার জন্য বাড়তি নজরদারি এবং টাস্ক ফোর্স গঠন করা হয়েছে। ইতিমধ্যেই কাজিরাঙা সহ একাধিক এলাকার নিরাপত্তা নিজে খতিয়ে দেখেছেন অসমের মুখ্যমন্ত্রী হিমন্ত বিশ্ব শর্মা। তিনি আগেই জানিয়েছেন সেখানে চোরাশিকার বন্ধ করতে তারা বদ্ধপরিকর।

​Assam Flood Alert : ভারী বৃষ্টির পূর্বাভাস, ফের বন্যার সতর্কতা জারি অসম-মেঘালয়ে
এদিকে, মানস এলাকায় বাস গণ্ডার, বাঘ, হাতি, পিগমি হগ সহ নানা প্রজাতির প্রাণীর। বাসিন্দাদের দাবি, জুন মাসেই সেখানে একটি গণ্ডার হত্যা করে তার খড়্গ নিয়ে পালিয়ে গিয়েছে চোরাশিকারিরা। এরই পাশাপাশি একটি বাঘকে হত্যা করে চামড়া ছাড়িয়ে নিয়ে যাওয়া হয়েছে। যদিও বনবিভাগের আধিকারিকদের দাবি, এই রকম ঘটনা তাদের জানা নেই।

তবে চোরাশিকার বন্ধ করতে সব জাতীয় উদ্যানে বিশেষ নজরদারি করা হচ্ছে। যদিও Greater Manas Conservation Society-র সভাপতি বাবুল নাথ দাবি করেন, মানসে চোরাশিকার নিয়ে তারা একাধিক প্রমাণ জমা দিয়েছেন বনবিভাগের কাছে। কিন্তু এই নিয়ে কোন পদক্ষেপ নেওয়া হচ্ছে না। বনদফতরের একাধিক কর্মী এই চোরাশিকারের সঙ্গে জড়িত বলেও দাবি তাদের।