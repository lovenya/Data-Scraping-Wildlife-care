এই সময় ডিজিটাল ডেস্ক: বন্যপ্রাণী পাচারের অভিযোগে গ্রেফতার করা হল উত্তর ২৪ পরগনার বনগাঁর বিজেপি কাউন্সিলরের ছেলেকে। সোমবার রাতে বনগাঁ থানার পুলিশ তাকে গ্রেফতার করে। ধৃতের নাম শেখর দাস। তার বিরুদ্ধে অবৈধ ভাবে বন্যপ্রাণী পাচার করার অভিযোগ ছিল।সূত্রের খবর, ওই বিজেপি কাউন্সিলরের ছেলের বিরুদ্ধে অবৈধ ভাবে বন্যপ্রাণী পাচার করার অভিযোগ ছিল। গোপনসূত্রে খবর পেয়ে সোমবার রাতে তাকে গ্রেফতার করা হয়েছে বলে জানা গিয়েছে। শেখর দাসের বিরুদ্ধে ভিন রাজ্যে বন্যপ্রাণী পাচারের অভিযোগ রয়েছে।

যদিও এই বিষয়ে বিজেপির তরফ থেকে কোনও প্রতিক্রিয়া পাওয়া যায়নি।