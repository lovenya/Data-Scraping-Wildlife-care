Dakshin 24 Pargana : দক্ষিন ২৪ পরগনা জেলার সুন্দরবনের ঝড়খালিতে সাড়ম্বরে পালিত হল বিশ্ব বন্যপ্রাণ দিবস। শুক্রবার সকালে স্থানীয় স্কুলের পড়ুয়াদেরকে সঙ্গে নিয়ে একটি পদযাত্রার মধ্যে দিয়ে এই বিশেষ দিনটি পালিত হয়। দক্ষিন ২৪ পরগনা জেলার বন বিভাগ, স্কুলের পড়ুয়ারা এদিন সুন্দরবন ভ্রমণের মধ্যে দিয়ে সুন্দরবন ও সুন্দরবনের বন্যপ্রাণকে বাঁচানোর বার্তা দেন। বিভিন্ন ধরনের বন্যপ্রাণীর মুখোশ পড়ে এদিন পদযাত্রায় অংশ নেয় পড়ুয়ারা।পাশাপাশি সুন্দরবন বাঁচাতে বিভিন্ন পোস্টার ও প্ল্যাকার্ড নিয়ে বনকর্মী থেকে শুরু করে স্থানীয় মানুষ এই পদযাত্রায় অংশ নেন। এদিন ঝড়খালি চিড়িয়াখানা ঘুরিয়ে দেখানোর পর লঞ্চে করে স্কুল পড়ুয়াদের নিয়ে যাওয়া হয় সুন্দরবনের বনি ক্যাম্পে।

North 24 Parganas News Today : পাচারের আগেই উদ্ধার ২২৫ টি বিরল প্রজাতির কচ্ছপ, বারাসতে ধৃত ৩
এই বিষয়ে দক্ষিন ২৪ পরগনা জেলার বন বিভাগের এক অধিকর্তা জানান, "পশ্চিমবঙ্গ সরকারের তরফ থেকে প্রতিবছরই বিশ্ব বন্যপ্রাণ দিবস পালন করা হয়। তাই আমরা আজ বন্যপ্রান সম্পর্কে সচেতনতা বার্তা দিতে সুন্দরবনের একেবারে শেষ প্রান্তে এসেছি। এখানকার স্থানীয় কচিকাঁচাদের নিয়েই আজকের অনুষ্ঠানের আয়োজন করা হয়েছে। বাচ্চাদের ঝড়খালি চিড়িয়াখানায় ঘুরিয়ে বিভিন্ন জীবজন্তু দেখানো হয়। এই ব্যাপারটি বাচ্চারা যথেষ্ট উপভোগ করেছে। এছাড়াও লঞ্চে করে যেতে যেতে শিশুদের বাঘ, কুমির তথা সুন্দরবনের বিভিন্ন জন্তুদের নিয়ে জ্ঞান প্রদান করা হবে।"

Royal Bengal Tiger : কাঁকড়া ধরতে গিয়ে টেনে নিয়ে গেল বাঘ, সুন্দরবনে জঙ্গল থেকে উদ্ধার মৎস্যজীবীর দেহ
উল্লেখ্য, ২০ ডিসেম্বর, ২০১৩ সালে রাষ্ট্রসঙ্ঘের সাধারণ পরিষদ তাদের ৬৮ তম অধিবেশন চলাকালীন ৩ মার্চকে বিশ্ব বন্যপ্রাণী দিবস হিসেবে স্বীকৃত করে। বিভিন্ন প্রজাতির বন্য উদ্ভিদ ও প্রাণীর আন্তর্জাতিক বাণিজ্য সংক্রান্ত কনভেনশন গ্রহণের দিন নির্ধারণ করার সিদ্ধান্ত গ্রহণ হয়। গবেষণায় দেখা গিয়েছে প্রায় ৮০০০ প্রজাতির বন্য প্রাণী ও উদ্ভিদ বিপন্ন হয়ে গিয়েছে।

অনেক সময়, এটাও বিশ্বাস করা হয় যে এক মিলিয়ন প্রজাতি বিলুপ্ত হয়ে গিয়েছে। এই সকল প্রজাতিগুলোকে বাঁচাতে বিশ্ব বন্যপ্রাণী দিবস পালন করা হয়। সেই থেকে ৩ মার্চ দিনটি বিশ্ব বন্যপ্রাণী দিবস হিসেবে বেছে নেওয়া হয়েছে।

Sundarban : সুন্দরবনের নদী থেকে গ্রামের পুকুরে ঢুকে পড়ল ১৫ ফুটের কুমির, তারপর...
সুন্দরবনের জঙ্গলের উপরে জীবনধারণের জন্য নির্ভরশীল বহু মানুষ। ফলে এই সখ্যক মানুষের জীবনযাত্রার মান কী ভাবে উন্নত করে তোলা যায়, কীভাবে বাঁচিয়ে রাখা অরণ্যকে, সেই আলোচনাই বারবার উঠে আসছে বিশ্ব বন্যপ্রাণ দিবসে। যত দিন যাচ্ছে চোরাশিকারিদের আক্রমণ এবং নগরায়ণের মুখে সমান ভাবে বিপর্যস্ত সুন্দরবনের আনাচে কানাচে উদ্ভিদকুল এবং প্রাণীকুল। পরিসংখ্যান বলছে, একের পরে এক প্রজাতির প্রাণী নষ্ট হওয়ার সঙ্গে সঙ্গে মানবজাতিরও অস্তিত্ব বিপন্ন।