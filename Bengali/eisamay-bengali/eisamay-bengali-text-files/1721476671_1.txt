ফের বিতর্কে অসমের মুখ্যমন্ত্রী হিমন্ত বিশ্ব শর্মা। সঙ্গীদের নিয়ে তিনি Kaziranga National Park-এ নাইট সাফারি করেছেন বলে অভিযোগ উঠেছে। অভিযোগ, গভীর রাতে Sadhguru Jaggi Vasudev এবং অসমের পর্যটন মন্ত্রী Jayanta Malla Baruah-কে সঙ্গে নিয়ে ওই জাতীয় উদ্যানে নাইট সাফারি করেছেন হিমন্ত বিশ্ব শর্মা। মাঝরাতে কাজিরাঙা জাতীয় উদ্যানে গিয়ে বন্যপ্রাণ সুরক্ষা আইন ( wildlife protection law) ভেঙেছেন অসমের মুখ্যমন্ত্রী, এমনটাই অভিযোগ উঠেছে।
Guwahati Durga Puja 2022: কোয়েম্বাটুরের শিব মূর্তির আদলে সেজে উঠছে গুয়াহাটির বাসাপাড়ার পুজো মণ্ডপ
জানা গিয়েছে, শনিবার রাতে, নির্ধারিত সময় পার হয়ে যাওয়ার অনেক পরে জাতীয় উদ্যানে গিয়েছিলেন Himanta Biswa Sarma। এ নিয়ে পুলিশের কাছে অসমের মুখ্যমন্ত্রী, পর্যটনমন্ত্রী এবং সদগুরুর বিরুদ্ধে অভিযোগ দায়ের করেছেন দু'জন পরিবেশ কর্মী। তাঁদের অভিযোগ, মাঝরাতে ওই জাতীয় উদ্যানে গিয়ে আইনভঙ্গ করেছেন ওই তিনজন। তাঁদের দাবি, Wildlife Protection Act, 1972 অনুসারে একটি নির্দিষ্ট সময়ের পরে কেউ জাতীয় পার্কে ‘সাফারি’ করতে পারে না।
Guwahati Durga Puja : ঠাকুর দেখার সমস্ত প্ল্যান জলে, পুজোয় এবার বৃষ্টিতে ভাসবে গুয়াহাটি
প্রসঙ্গত, বিশ্বের সবচেয়ে বেশি একশৃঙ্গ গণ্ডার পাওয়া যায় অসমের কাজিরাঙা অভয়ারণ্যে। বিশ্বের মোট একশৃঙ্গ গণ্ডারের প্রায় দুই-তৃতীয়াংশ পাওয়া যায় Kaziranga National Park-এ। কাজিরাঙা জাতীয় পার্কে আছে মোট ২,৬১৩টি একশৃঙ্গ গণ্ডার। ২০১৮ সালের তুলনায় এই সংখ্যা প্রায় ২০০ বেশি।
Guwahati Durga Puja 2022: কাম্বোডিয়ার অঙ্কারভাট মন্দিরের আদলে সেজে উঠছে গুয়াহাটির বিমলানগর সর্বজনীনের পুজো মণ্ডপ
এদিকে, সোশ্যাল মিডিয়াতে একটি ভিডিয়ো ভাইরাল হয়েছে। তাতে দেখা গিয়েছে, সদগুরু ওই উদ্যানে গাড়ি চালাচ্ছেন। ওই গাড়িতে আছেন অসমের মুখ্যমন্ত্রী এবং পর্যটনমন্ত্রী।
Durga Puja 2022: গুয়াহাটির পুজো মণ্ডপে এবার ২০ ফুটের দুর্গা, চমক গয়নাতেও
যদিও তাঁদের বিরুদ্ধে ওঠা অভিযোগ উড়িয়ে দিয়েছেন অসমের মুখ্যমন্ত্রী। তিনি বলেন, “কোনও আইনভঙ্গ করা হয়নি। বন্যপ্রাণ আইন অনুসারে, সংরক্ষিত জায়গাতে রাতেও প্রবেশ করার অনুমতি দিতে পারেন Warden। কোনও আইন রাতে কাউকে সেখানে প্রবেশ করতে বাধা দিতে পারে না।” তিনি বলেন, “চলতি মরসুমের জন্য এই পার্ক খোলা হয়েছে। এখন সদগুরু এবং শ্রী শ্রী রবি শঙ্কর অসমে এসেছেন। এখানেও তাদের কয়েক লাখ অনুগামী আছে। চলতি মরসুমে আরও বেশি পর্যটক কাজিরাঙ্গা আসবে বলে আমরা আশা করছি।”যদিও সেখানের দুই পরিবেশ কর্মী Soneswar Narah এবং Prabin Pegu অসমের মুখ্যমন্ত্রী সহ তিনজনের বিরুদ্ধে অভিযোগ দায়ের করেছেন। গোলাঘাট থানায় এই অভিযোগ দায়ের করা হয়েছে। তাঁদের দাবি, অসমের মুখ্যমন্ত্রী, পর্যটন মন্ত্রী এবং সদগুরুর বিরুদ্ধে ওই আইন অনুসারে ব্যবস্থা নেওয়া উচিত।

Jeepal Krishak Shramik Sangha-র প্রধান উপদেষ্টা Soneswar Narah বলেন, “বিকেল চারটার পরে কাজিরাঙায় সাফারি করা যায় না। এই নিয়ম ভেঙেছেন খোদ মুখ্যমন্ত্রী। রাতে ওই সময়ের পরে সাফারি করেছেন। আইন সবার জন্য সমান। তাহলে কী করে তারা ওই আইন ভাঙতে পারেন?”