এই সময় ডিজিটাল ডেস্ক : বাঘকে নিজের দাদার মতই মনে করে অরুণাচল প্রদেশের ইদু মিসমি জাতির লোকেরা। পড়ে অবাক হচ্ছেন, কিন্তু এটাই সত্যি। Idu Mishmi উপজাতির লোকজন বাস করেন অরুণাচল প্রদেশের ডিবাং উপত্যকায়। বাঘ হত্যা নিষিদ্ধ ইদু মিসমিদের কাছে। তাদের এই বিশ্বাস সমর্থন করে বন্যপ্রাণ সংরক্ষণকেই। একইসঙ্গে প্রকৃতিকে রক্ষার নামে জোর করে যেটা করা হচ্ছে সেটাকেও তাঁরা সমর্থন করেন না। এইসব তথ্যই উঠে এসেছে Ambika Aiyadurai-এর লেখা বইয়ে। গান্ধীনগর IIT-এর Humanities and Social Science বিভাগের সহকারী অধ্যাপক Ambika Aiyadurai।
তিনি ‘ Tigers Are Our Brothers’ নামে একটি বই লিখেছেন। সেখানেই তুলে ধরেছেন এই সব তথ্য। তাঁর এই বই হল, উত্তরপূর্ব ভারত, বিশেষ করে অরুণাচল প্রদেশের জনজাতি এবং সেখানের Anthropology নিয়ে তাঁর PhD-র গবেষণার ফসল। সিঙ্গাপুরের National University থেকে PhD করেন তিনি ।

বন বিভাগের ক্যামেরায় অরুণাচল প্রদেশে ধরা দিল স্নো লেপার্ড
অম্বিকা আয়াদুরাই জানিয়েছেন, অরুণাচল প্রদেশে, বিশেষ করে Dibang Valley এলাকায় নৃতাত্ত্বিক বিষয় নিয়ে দীর্ঘদিন ‘ফিল্ড ওয়ার্ক’ করতে হয়েছে তাঁকে। সেই সময়েই তিনি ওই উপজাতির মানুষের জীবনযাত্রা এবং বন্যপ্রাণ নিয়ে তাদের যে ভাবনা সেটা জানতে পারেন। ইদু মিসমি জাতির লোকজন এখন কীভাবে আছেন সেটা তিনি দেখেছেন। সেইসঙ্গে দেখেছেন এখন ওই জাতির লোকজনকে কী কী সমস্যার মধ্যে পড়তে হচ্ছে। কারণ ওই এলাকার ভূপ্রকৃতি এবং পরিবেশ দ্রুত বদলে যাচ্ছে। এর ফলে উন্নয়ন এবং সংরক্ষণ নিয়ে একটা সংঘাত তৈরি হচ্ছে।

আয়াদুরাই জানান, তিনি যখন ওই এলাকায় গবেষণার কাজে গিয়েছিলেন সেই সময়ে বাঘকে তিনি হিসাবের বাইরেই রেখেছিলেন। ২০১২ সালে লোয়ার ডিবাং উপত্যকার Mehao Wildlife Sanctuary-এর কাছে Koronu গ্রামে গিয়েছিলেন আয়াদুরাই। সেই সময়ে এই বিষয়টি জানতে পারেন। ওই এলাকাতে বাঘহত্যা নিয়ে গ্রামের বাসিন্দাদের কাছে তথ্য নেওয়ার জন্য তাঁর কাছে আবেদন করেন বনবিভাগের আধিকারিকরা। তারপরেই এই নিয়ে খোঁজ নিতে শুরু করেন তিনি।

‘ Tigers Are Our Brothers’ বইয়ের লেখিকা জানিয়েছেন, সেখানে বাঘ এবং অন্যান্য বন্যপ্রাণী সম্পর্কে তথ্য নিয়ে যেতে শুরু করেন বিভিন্ন গবেষক এবং স্বেচ্ছাসেবী সংস্থার লোকজন। তা নিয়ে উদ্বেগ প্রকাশ করেন ইদু মিসামি জাতির লোকজন। তাঁরা তাঁদের এই কাজে বাধাও দেন। ওই জাতির লোকজন তাঁকে জানান, তাঁরা চান যে এলাকায় বাঘের সংখ্যা বাড়ুক।

পড়ুয়াদের অভাবে অরুণাচল প্রদেশে বন্ধ করে দেওয়া হল ৪০০টি স্কুল

ওই কাজ করতে গিয়েই আয়াদুরাই উপলব্ধি করেন, বিভিন্ন এলাকার বাসিন্দাদের মধ্যে বাঘ এবং অন্যান্য প্রাণী নিয়ে নিজস্ব চিন্তাভাবনা এবং বিশ্বাস আছে। তাই এই নিয়ে কাজ করতে গেলে আগে স্থানীয় লোকের বিশ্বাস অর্জন করতে হবে। স্থানীয় উপজাতিদের বিশ্বাসকেও প্রাধান্য দিতে হবে।

উত্তরপূর্ব ভারতের অন্য রাজ্যেও বাঘ আছে। এবার বাঘ নিয়ে ওই সব এলাকার মানুষের কী চিন্তাভাবনা সেটা নিয়ে কাজ করবেন বলেও জানিয়েছে অম্বিকা আয়াদুরাই।