এই সময় ডিজিটাল ডেস্ক: চার যুগ পর এই প্রথমবার বাঘের সন্ধান মিলল নাগপুরের মারাথাওয়াড়া এলাকায়। রাজ্য বন্যবিভাগ জানিয়েছে, ওই এলাকার হিঙ্গোলি জেলায় এক পুরুষ বাঘের পায়ের ছাপ পাওয়া গিয়েছে। গত পাঁচ মাস ধরেই জঙ্গলের ২০০কিমি এলাকা জুড়ে সে নিজের আধিপত্য বিস্তার করে চলেছে। জঙ্গলের কাছে পেইনগঙ্গা নদী পার করে জঙ্গলের মধ্যে প্রবেশ করেছে।

৩ বছর বয়সি টাইগার সি১কে যাবত্‍মাল জেলার পানধারকাওড়ার টিপেশ্বর অভয়ারণ্য থেকে নিয়ে আসা হয়। বহু বছর ধরেই ওই অভয়ারণ্যে বঘের চিহ্ণ না থাকায় এই প্রাপ্ত বয়স্ক পুরুষ বাঘটি নতুন রেকর্ড গড়ে ফেলল। বনবিভাগের আধিকারিকরা জানিয়েছে, এই বাঘটি জঙ্গলে নিজের এরিয়া বাড়ানোর চেষ্টা করছে। শুধু তাই নয়, সঙ্গীরও খোঁজ চালাচ্ছে সে।

বাঘের পায়ের চিহ্ণ
চলতি বছরের ফ্রেব্রুয়ারি মাসেই ওই বাঘটির গলায় রেডিও কলার পড়িয়ে ছাড়া হয়েছিল। ফলে সেই সূত্র ধরেই বাঘটির উপর নজরদারি চালাচ্ছিল বনদফতরের কর্মীরা। নদীর ধারে ও জঙ্গেলের একাংশে তার ছবিও ধরা পড়ে। হিঙ্গোলি জেলার বনদফতরের অফিসার কেশব ওয়াবল যেমন জানিয়েছেন, এই বাঘটি দুটি গ্রামের এখনও পর্যন্ত চারটি গরু মেরেছে। দেখা গিয়েছে কালগাঁও গ্রামের বাইরেও। সম্প্রতি লিন্ডে গ্রামে ঢুকে রাতের অন্ধকারে গোরু মেরে নিয়ে গিয়েছে।তবে এখনও কোনও গ্রামবাসীর উপর হামলা চালায়নি সে।

খবরটি ইংরেজিতে পড়ুন এখানে...