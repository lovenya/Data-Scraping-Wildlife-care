কাজিরাঙা জাতীয় উদ্যানে জঙ্গল সাফারিতে গিয়ে বিতর্কের শিরোনামে অসমের মুখ্যমন্ত্রী হিমন্ত বিশ্ব শর্মা (Himanta Biswa Sarma)। তাঁর সঙ্গেই ছিলেন সদগুরু জগ্গি বাসুদেব (Sadhguru Jaggi Vasudev)। মধ্যরাতে জঙ্গলে প্রবেশ করায় তাঁর বিরুদ্ধে বন্যপ্রাণ সুরক্ষা আইন ভঙ্গের অভিযোগ তোলেন দুই পরিবেশকর্মী। এমনকী, হিমন্ত বিশ্ব শর্মার বিরুদ্ধে FIR ও দায়ের হয়েছে। প্রশ্ন উঠেছে, মধ্যরাতে জঙ্গল সাফারি (Midnight Jungle Safari) কি আইনসিদ্ধ?Himanta Biswa Sarma: মধ্য়রাতে সদগুরুর সঙ্গে কাজিরাঙায় জঙ্গল সাফারিতে হিমন্ত, দায়ের FIR
জঙ্গলে নাইট সাফারি আইনসিদ্ধ?

অভিযোগকারী দুই পরিবেশকর্মীর দাবি, Wildlife Protection Act, 1972 অনুসারে একটি নির্দিষ্ট সময়ের পরে কেউ জাতীয় পার্কে (National Park) ‘সাফারি’ করতে পারে না। এ প্রসঙ্গে এই সময় ডিজিটালের পক্ষ থেকে যোগাযোগ করা হয় রাজ্যের অবসরপ্রাপ্ত প্রধান মুখ্য বনপাল (বন্যপ্রাণ) প্রদীপ ব্যাসের সঙ্গে। তিনি বলেন, "প্রশাসনিক আধিকারিকদের জাতীয় উদ্যান বা সংরক্ষিত বনাঞ্চলে যে কোনও সময় প্রবেশের অধিকার রয়েছে। সে ক্ষেত্রে আইনভঙ্গের প্রশ্ন থাকছে না। আর মুখ্যমন্ত্রীও অবশ্যই প্রশাসনিক প্রধান হিসেবে যে কোনও সময় জঙ্গলে প্রবেশ করতে পারেন। প্রশাসনিক প্রধান হিসেবে পরিদর্শনে গেলে আইনভঙ্গের প্রশ্নই ওঠে না।" একইসঙ্গে তাঁর সংযোজন, "যদিও প্রতিটি রাজ্যের ক্ষেত্রে নিয়মকানুন আলাদা। অসমে (Assam) কী আইন রয়েছে তা আমার জানা নেই। পশ্চিমবঙ্গে রাতে কোনও সাধারণ মানুষের নাইট সাফারির অনুমতি নেই। অনেক রাজ্যে আবার মধ্যরাতে সাফারি হয়। এখানে সুন্দরবনে সূর্যাস্তের পর কোনও পর্যটককে প্রবেশের অনুমতি দেওয়া হয় না। অসমের ক্ষেত্রে আইন আলাদা হতেই পারে। সে রাজ্যের মুখ্যমন্ত্রী কেন রাতে জঙ্গলে গিয়েছিলেন, তার সঠিক কারণ না জানা পর্যন্ত কোনও মন্তব্য করতে পারব না।"

Government Jobs: ন্যাশনাল গেমসে পদক জিতলেই চাকরি নিশ্চিত, ঘোষণা হিমন্ত বিশ্ব শর্মার
কখন প্রবেশ করা যায় কাজিরাঙার (Kaziranga National Park) জঙ্গলে?

কাজিরাঙা জাতীয় উদ্যানের (Kaziranga National Park) অফিশিয়াল ওয়েবসাইটে পাওয়া তথ্য অনুযায়ী, পর্যটকদের জন্য দু'বার জিপ সাফারি হয়। মর্নিং জিপ সাফারির সময় সকাল ৭টা থেকে সকাল সাড়ে ৯টা। দুপুরের জিপ সাফারির সময় দেড়টা থেকে সাড়ে ৩টে। প্রতিটি সাফারির সময় দেড় থেকে দু'ঘণ্টা। কাজিরাঙাতেও পর্যটকদের ক্ষেত্রে নাইট সাফারির কোনও অনুমতি নেই। তবে অসমের প্রশাসনিক আধিকারিকদের জন্য জঙ্গলে প্রবেশাধিকারের ক্ষেত্রে কী নিয়ম রয়েছে, তা নিয়ে কোনও তথ্য ওয়েবসাইটে উল্লেখ করা নেই।

Cheetah In India : ‘হানিমুন’ শেষে কবে সুখবর দেবে চিতারা? অপেক্ষায় কুনো ন্যাশনাল পার্ক
এদিকে, তাঁর বিরুদ্ধে ওঠা সমস্ত অভিযোগ উড়িয়ে দিয়েছেন অসমের মুখ্যমন্ত্রী হিমন্ত বিশ্ব শর্মা। তিনি বলেন, “কোনও আইনভঙ্গ করা হয়নি। বন্যপ্রাণ আইন অনুসারে, সংরক্ষিত জায়গাতে রাতেও প্রবেশ করার অনুমতি দিতে পারেন Warden। কোনও আইন রাতে কাউকে সেখানে প্রবেশ করতে বাধা দিতে পারে না।”