মিজোরামে ফের উদ্ধার বিপন্ন এবং বিদেশী বন্যপ্রাণী। সেগুলি পাচারের জন্য নিয়ে আসা হয়েছিল মায়ানমার থেকে বলে বলে জানিয়েছে পুলিশ। মিজোরামের পুলিশ জানিয়েছে, মঙ্গলবার রাতে ওই অভিযানে উদ্ধার করা হয়েছে ৪টি Spider Monkey এবং বিভিন্ন প্রজাতির ১৩টি পাখি। এই ঘটনায় গ্রেফতার করা হয়েছে দুজনকে।মিজোরাম পুলিশ টুইট করে জানিয়েছে, সেখানের Khawzawl থানার পুলিশ ওই অভিযান চালায়। সেখানের খাওজাওয়াল থেকে রাবুং রাস্তায় (Khawzawl To Rabung Road) টুয়ালপুই জংশনে অভিযান চালানো হয়। সেখানেই উদ্ধার করা হয় ওই প্রাণীগুলিকে।

Sikkim Railway Project : ট্রেনেই নাথুলা যাত্রা, চিনকে চাপে রাখতে সিকিম সীমান্ত পর্যন্ত রেললাইন পাতছে ভারত
একটি গাড়িতে করে ১৩টি বিভিন্ন ধরনের পাখি এবং চারটি বানর নিয়ে আসা হচ্ছিল। সেগুলিকে মায়ানমারের মধ্যে দিয়ে পাচার করে নিয়ে আসা হচ্ছিল বলেও পুলিশ জানিয়েছে। পুলিশ জানিয়েছে, এই ঘটনায় গ্রেফতার করা হয়েছে এক নাবালক এবং ওই গাড়ির চালককে।

তারা দুজনেই মিজোরামের বাসিন্দা। ওই এলাকার পুলিশ সুপার Chhuanthanga জানান, গাড়ির পিছনে একাধিক খাঁচায় রাখা ছিল ওই প্রাণীগুলি। সেখানে চারটি ‘স্পাইডার বানর’ ছাড়াও ৯টি হর্নবিল পাখিও ছিল। আরও চারটি পাখি ছিল সেখানে।

পুলিশ সুপার জানান, গাড়ি থেকে ওই বিদেশী প্রাণীগুলি উদ্ধার করে যোগাযোগ করা হয় সেখানের বন বিভাগের সঙ্গেও। তিনি জানান, ওই প্রাণীগুলিএকে থাইল্যান্ড, লাওস এবং ভিয়েতনাম থেকে মায়ানমার হয়ে পাচার করার জন্য নিয়ে আসা হচ্ছিল। আন্তর্জাতিক বাজারে উদ্ধার হওয়া ওই প্রাণীর প্রতিটির দাম ৭ কোটি টাকা পর্যন্ত।

ISRO Warning : ধসের জেরে নিশ্চিহ্ন হবে উত্তর-পূর্ব! সিকিম নিয়ে চরম সতর্কবার্তা ISRO-র
দিল্লির নিয়ে গিয়ে সেগুলি বিক্রি করা হত বলেও জানতে পেরেছে পুলিশ। মিজোরাম পুলিশ জানিয়েছে, ধৃতরা তাদেরকে জানিয়েছে, প্রতিবারে প্রাণীগুলিকে নিয়ে আসার জন্য তাঁরা ১ কোটি টাকা করে পায়। প্রথমে ওই প্রাণীগুলিকে নিয়ে যাওয়া হয় গুয়াহাটি পর্যন্ত।

তবে, নির্দেশ পেলে তাদের যেতে হয় দিল্লি পর্যন্ত। প্রধান রাস্তা ছেড়ে তাঁরা জঙ্গলের রাস্তা দিয়েই যায় বলেও ধৃতরা পুলিশকে জানিয়েছে। পুলিশ সুপার জানান, জেরায় তারা জানিয়েছে, আগেও এই ভাবে বিদেশী প্রাণী নিয়ে এসেছে। তারা জানিয়েছে, দিল্লি, হরিয়ানা, পাঞ্জাব এবং উত্তর প্রদেশের অনেকেই আছেন যারা এই প্রাণীগুলিকে কিনে নেন মোটা টাকা দিয়ে। এই প্রাণীগুলিকে ঘরে পোষেন তাঁরা।

Bardhaman News : আন্তঃরাজ্য ড্রাগ পাচারের পর্দাফাঁস, বিপুল মাদক-সহ গ্রেফতার ২
উল্লেখ্য, গত বছর সেপ্টেম্বর মাসেও মিজোরামের ওই এলাকা থেকেই উদ্ধার করা হয় বেশ কিছু বিদেশী প্রাণী। সেগুলিও পাচার করা হচ্ছিল। সেখানের টুইসেনফাই চেক গেট একা থেকে উদ্ধার করা দুটি বাচ্চা স্পাইডার মাংকি এবং একটি Indri Lemur। গত মাসেই চম্পাই জেলার Zokhawthar থেকে উদ্ধার করা হয় ছটি Burmese pythons। সেগুলিও পাচার করা হচ্ছিল।