এই সময় ডিজিটাল ডেস্ক: ছবির আমি, ছবির তুমি, ছবি দিয়ে যায় চেনা... ইতিহাস শুধু অক্ষরে নয়, ছবিতেও তার সাক্ষ্য বহন করে চলে। এক একটা ছবিই যেন হয়ে থাকে সময়ের দলিল। একজন ফটোগ্রাফার নিজের চোখের আয়নায় দেখেন সময়কে। তুলে ধরেন একটা মুহূর্ত। আর সেই মুহূর্তের জন্যে সেই ফটোগ্রাফারকে হয়ত অপেক্ষা করতে হয় ঘণ্টার পর ঘণ্টা, দিনের পর দিন। সম্প্রতি ভারতেই ঘটেছে এমনই ঘটনা।সম্প্রতি ব্ল্যাক প্যান্থারের ছবি ঘিরেও শোরগোল পড়েছিল সোশ্যাল মিডিয়ায়। তার দেখা মিলেছিল কাবিনির ঘন জঙ্গলে। সেই ছবি তুলেছিলেন ফটোগ্রাফার শাজ জুং। নিজের ইনস্টাগ্রাম পেজে তিনি সেই ছবি শেয়ার করেছিলেন। ভাইরাল হয়ে গিয়েছিল সেই ছবি। অনেকেই 'বাগিরা'কে দেখে উৎফুল্ল হয়ে পড়েছিলেন।

সেই ফটোগ্রাফার, শাজ জানিয়েছিলেন, তিনি ওই ব্ল্যাক প্যান্থারের ছবি তোলার জন্যে শেষ ৫ বছর ধরে চেষ্টা চালিয়েছেন। আর প্রতিদিন সময় দিয়েছেন ১২ ঘণ্টা করে। সেই প্যান্থারের কখনও গাছে ওঠার আবার কখনও বা হাঁটাচলার ছবি ফ্রেমবন্দি করেছিলেন শাজ। সেইসঙ্গে ওয়াইল্ড লাইফ ফটোগ্রাফারকে দিয়েছিলেন ধৈর্য্যের শিক্ষা।

সেই ছবি প্রকাশের কয়েকদিনের মধ্যেই এবার সোশ্যাল মিডিয়ায় এল আরেকটি অনবদ্য ছবি। কিন্তু এই ছবিতে সেই ব্ল্যাক প্যান্থার একা নয়, বরং তার সঙ্গে রয়েছে এক 'বন্ধু' লেপার্ডও। দেখে মনে হচ্ছে, যেন সেই ব্ল্যাক প্যান্থারেরই ছায়াসঙ্গী।

View this post on InstagramThe Eternal Couple . Saaya and Cleopatra have been courting since 4 years now and whenever they are together it’s a sight to behold. The forest comes alive as they trot nonchalantly in his fabled kingdom. Usually in the courting pairs generally it is the Male who takes charge and moves around with the female following close behind. But with this couple it was definitely Cleo who was in charge while the Panther followed. . This was shot on a surreal winter morning when a single Deer alarm led me to this breathtaking sight. . #kabini #love #leopard #nikon #wild #Natgeo #mithunhphotography #instagood #instadaily #jungle #bigcat #forest #wildlifephotography #nature #wildlife #blackpanther #melanistic #therealblackpanther #thebisonresortA post shared by Mithun H (@mithunhphotography) on Jul 19, 2020 at 7:52am PDT
মিঠুন এইচ নামের এক ফটোগ্রাফার তুলেছেন ছবিটি। তিনি জানিয়েছেন, এই একটি মুহূর্ত ক্যামেরাবন্দি করতে তাঁকে অপেক্ষা করতে হয়েছে টানা ৬ দিন! শীতে কাবিনির জঙ্গলেই ছবি তুলছিলেন তিনি। একটি হরিণকে ক্যামেরাবন্দি করতে গিয়ে হঠাতই তাঁর নজরে পড়ে সেই দুর্লভ মুহূর্ত। জানা গিয়েছে ব্ল্যাক প্যান্থার-লেপার্ড দম্পতি গত চার বছর ধরে এভাবেই ঘোরাঘুরি করে। ইনস্টাগ্রামে মিঠুন লিখেছেন, 'সায়া ও ক্লিয়োপেট্রা চার বছর ধরে একসঙ্গে থাকে। কাবিনির জঙ্গল বন্যপ্রাণীদের এক অপরূপ জায়গা।' সে আরও জানিয়েছে, সাধারণত বনে একসঙ্গে পথ চলতে পুরুষরাই নারীদের আগে থাকে, গাইড করে। কিন্তু এই ছবিতে ঠিক যেন উলটো। রীতমতো পাওয়ার কাপল তারা। ছবিটি সোশ্যাল মিডিয়ায় আসার পরপরই বিপুল জনপ্রিয়তা লাভ করেছে।

আরও পড়ুন: ছবিতে লেখা থাকে সময়, পৃথিবীর অন্যতম সেরা ৬ 'স্টিল ফটোগ্রাফ' ও তাদের ইতিহাস...

বর্তমানে সোশ্যাল মিডিয়া, লাইভ ভিডিয়োর এই যুগে 'স্টিল ফটোগ্রাফ' অনেকাংশেই হয়ত তার কৌলিন্য হারাচ্ছে। কিন্তু এই ধরনের ছবি দেখলে বলতেই হয়, 'স্টিল ফটোগ্রাফ' এখনও নিজের কৌলিন্য় ধরে রেখেছে বৈকি!