Sambar Deer মেরে বস্তিতে ভোজের আয়োজন চলছিল মহানন্দে। সেই আনন্দের তাল কাটল বনকর্মীরা এসে পড়ায়। গ্রামে সম্বরের মাংস দিয়ে ভোজের আয়োজন ভেস্তে দিলেন বনকর্মীরাই।খাস কলকাতায় উদ্ধার লেপার্ডের চামড়া, লেজের টুকরো!
বন্যপ্রাণ হত্যা করার অপরাধে বনকর্মীদের হাতে ধরা পড়ল দুজন ব্যক্তি। উদ্ধার করা হয়েছে ১৪ কেজি সম্বরের মাংস। চাঞ্চল্যকর ঘটনাটি ঘটেছে জলপাইগুড়ি জেলার গরুমারা জাতীয় উদ্যান সংলগ্ন মেটেলি ব্লকের দক্ষিণ ইংডং বস্তিতে। জঙ্গল থেকে সম্বর হরিণ মেরে বস্তির মধ্যে মাংস রান্না করা চলছিল। সেই মাংস-সহ দুই ব্যক্তিকে গ্রেফতার করলেন গরুমারা উত্তর রেঞ্জের বনকর্মীরা। ধৃতরা হল, চোমে ওঁরাও ও রানথু ওঁরাও। এদের বাড়ি থেকে সম্বরের মাংস বণ্টন করা হচ্ছিল বলে অভিযোগ।


দোলের ঠিক আগেই মাংস সমেত দুই ব্যক্তির গ্রেফতারির ঘটনায় এলাকায় চাঞ্চল্য ছড়িয়ে পড়েছে। পাশাপাশি, বনদফতরের কর্মী ও আধিকারিকদের কপালে চিন্তার ভাঁজ পড়ে গিয়েছে। কারণ, হোলির বা দোল উৎসবের শুরুতেই আদিবাসী সম্প্রদায়ের মধ্যে জঙ্গলে শিকার করার একটা রেওয়াজ আছে। সেই রীতি পালন করতে এক সময় প্রকাশ্যেই শিকার করা হত। কিন্তু, বর্তমানে লাগাতার বন দফতরের প্রচারে সেই প্রবণতা কিছুটা কমে গিয়েছে। তবে, এদিনের ঘটনা প্রকাশ্যে আসার পর জঙ্গলে শিকার করা যে পুরোপুরি বন্ধ হয়নি, তা আরও একবার প্রমাণ হয়ে গেল।

শিকলবন্দি বেজির সঙ্গে সেলফি! শ্রাবন্তীকে ফের জিজ্ঞাসাবাদ
গরুমারা উত্তরের রেঞ্জ অফিসার সুদীপ দে বলেন, "বুধবার গোপন সুত্রে খবর পেয়ে বনদফতরের কর্মীরা ওই বস্তিতে অভিযান চালান। সেখান থেকে সম্বরের মাংস-সহ দুজনকে গ্রেফতার করা হয়েছে এবং সেইসঙ্গে উদ্ধার করা হয়েছে ১৪ কেজি মাংস। তার মধ্যে ১০ কেজি মাংস অর্ধেক রান্না করা ছিল। বাকি মাংস কাঁচা ছিল।

'পথ ভুলে' ওয়াইল্ড লাইফ ক্রাইম কন্ট্রোল সেলে হাজিরার বদলে অন্য দফতরে Srabanti
বৃহস্পতিবার ধৃতদের জলপাইগুড়ি আদালতে তোলা হবে। অধিবাসীদের জঙ্গলের মধ্যে ঢুকে শিকার রুখতে বনবস্তি এলাকায় টহলদারি বাড়ানো হবে বলে জানিয়েছেন রেঞ্জ অফিসার।

বনদফতরের নজরদারি এড়িয়ে বারবার চোরাশিকারের ঘটনা ঘটেছে। এর আগেও বক্সার জঙ্গলে সম্বর হরিণ মেরে সেখানে বসেই বনভোজন সারছিল কয়েকজন চোরাশিকারি। সেখান থেকে উদ্ধার হয় দুটি গাদা বন্দুক। উদ্ধার হয় হরিণের মাংস, চামড়া ও অন্যান্য দেহাংশ। ঘটনাস্থল থেকে গ্রেফতার করা হয় দুই ব্যক্তিকে। তারা স্থানীয় একটি গ্রামের বাসিন্দা বলে জানা গিয়েছিল।

মঙ্গলবারও হাতির দাঁত পাচারের অভিযোগে শিলিগুড়িতে আটক করা হয়েছে দুই ব্যক্তিকে। বন দফতর সূত্রে জানা গিয়েছে, উদ্ধার হওয়া হাতির দাঁতের বাজারদর অন্তত ৫ লাখ টাকা। সেগুলি সীমান্ত দিয়ে নেপালে পাচারের চেষ্টা করছিল ওই ব্যক্তি।