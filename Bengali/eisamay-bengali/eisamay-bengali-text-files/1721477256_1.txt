Assam News : অসমে ফের চিতাবাঘের আক্রমণ।এবার একেবারে সোজা বাড়িতে ঢুকে যায় বাঘটি। ঘটনায় আহত হয়েছেন দুজন। আগের দিনেই যোরহাট এলাকায় আক্রমণ করে একটি চিতাবাঘ (Leopard)। সেখানে আহত হন তিনজন বন কর্মী সহ অন্তত ১৫ জন। আর, এবার চিতাবাঘের আক্রমণের ঘটনা ঘটল ডিব্রুগড়ের ডিব্রুজান এলাকায়। যেভাবে বাড়ির মধ্যে ঢুকে চিতাবাঘ ঢুকে পড়ে তাতে আতঙ্কিত এলাকার বাসিন্দারা। যে কোন সময় ওই চিতা সেখানে এসে আবার আসতে পারে আতঙ্কে সিঁটিয়ে আছেন তারা। Dibrujan এলাকায় যে চিতা আক্রমণ চালিয়েছে বলে খবর পাওয়ার পরেই সেখানে যান বনবিভাগের কর্মীরা। কিন্তু তারা সেখানে পৌঁছানোর আগেই পালিয়ে যায় চিতাবাঘটি।Leopard Attack In Jorhat : জোরহাটে আচমকা চিতাবাঘের হামলা, জখম ১৫
চিতাবাঘটিকে ধরার জন্য তাঁরা চেষ্টা চালিয়ে যাচ্ছেন বলে জানিয়েছেন ডিব্রুগড়ের বিভাগীয় বনাধিকারিক (DFO) BV Sandeep। তিনি জানান, এলাকায় একটি জায়গায় আশ্রয় নিয়েছিল ওই Leopard টি। চিতাটিকে ঘুমপাড়ানি ওষুধ দিয়ে নিস্তেজ করে খাঁচাবন্দি করার জন্য Wildlife Trust of India (WTI)-র একটি দল সেখানে আসছে বলেও জানান তিনি। জানা গিয়েছে, ডিব্রুজান এলাকায়, বুধবার, মুকিবুর রহমান নামে একজনের বাড়িতে ঢুকে পরে ওই চিতাবাঘটি। বাড়ির লোকজন কিছু টের পাওয়ার আগেই সেটি হামলা চালায়। ওই চিতাবাঘের হামলায় আহত হন আসলাম আয়াজ এবং সামিনা বেগম নামের দুজন। তাদেরকে আহত করার পরে কিছুক্ষণ ঘরের মধ্যে ঘুরে বেড়ায় ওই চিতা। তারপরে পালিয়ে যায়।

Royal Bengal Tiger : ব্রহ্মপুত্র সাঁতরে এল রয়্যাল বেঙ্গল টাইগার, আতঙ্কে কাঁটা গ্রামবাসীরা
আহত দুজনকে চিকিৎসার জন্য নিয়ে আসা হয় ডিব্রুগড়ের Assam Medical College and Hospital (AMCH)-এ। ওই হাসপাতালের অধ্যক্ষ সঞ্জীব কাকাটি জানান, আসলামের বাম চোখের নিচে এবং সামিনা বেগমের পায়ে আঘাত লেগেছে। স্থানীয় বাসিন্দারা জানিয়েছেন, সেখান থেকে পালিয়ে চিতাটি আশ্রয় নিয়েছে ব্রহ্মপুত্র নদের পাশে মিয়াজান চা বাগান (Maijan Tea Estate) এলাকায়। বন বিভাগের আধিকারিকরা জানান, তাঁরা চিতাটিকে ধরার জন্য ইতিমধ্যেই তিনসুকিয়ার WTI-এর একটি দলকে আসতে বলেছেন।

Elephant Attack : পিকনিক করতে গিয়ে বিপত্তি, হাতির হামলায় প্রাণ গেল যুবকের
প্রসঙ্গত, সোমবার যোরহাটের Chenijan এলাকার Rain Forest Research Institute (RFRI) এলাকার মধ্যে ঢুকে পড়ে একটি চিতা। ওই চিতার হামলায় জখম হন অন্তত ১৫ জন। সেখানে সকাল থেকেই ঘুরে বেড়াচ্ছিল ওই leopard-টি। সেটিকে দেখেই আতঙ্কিত বাসিন্দারা খবর দেন বনবিভাগে। বনদফতরের লোকজন একটি গাড়িতে করে সেটিকে ধরার জন্য এলে ওই গাড়ির ওপর রীতিমত ঝাঁপিয়ে পড়ে চিতাটি। পরে ওই চিতাকে ঘুমপাড়ানি ওষুধ দিয়ে নিস্তেজ করা হয়। Tranquilise করার পরে তাঁরা চিতাটি ধরেন। কী কারণে বারেবারে লোকালয়ে চলে আসছে চিতাবাঘ তাও খতিয়ে দেখছে বনবিভাগ।