এই সময় ডিজিটাল ডেস্ক : অসমের বেহালির সংরক্ষিত বনাঞ্চল এলাকায় উদ্ধার করা হল পাঁচটি ক্যাপড ল্যাঙ্গুরের মৃতদেহ। বন বিভাগের আধিকারিকরা জানান Capped Langur একটি বিরল (rare) প্রজাতির প্রানীর তালিকায় পড়ে। অসম এবং অরুণাচল প্রদেশের সীমানায় বিশ্বনাথ জেলায় অবস্থিত এই Behali reserve forest।আধিকারিকরা জানিয়েছেন, সেখানের একটি বন্যপ্রাণী সংরক্ষণ সংস্থার সদস্যরা ওই প্রাণীর মৃতদেহগুলি দেখতে পান। ওই বনাঞ্চলে হাতিদুপু এবং রঞ্জা এলাকাতে যে পিকনিক স্পট আছে তার কাছেই পাওয়া যায় ওই দেহগুলি। তাঁদের মাধ্যমেই ওই মৃত্যুর খবর পান তাঁরা।

প্রাথমিক তদন্তের পরে , সোনিতপুর (পূর্ব) এলাকার বিভাগীয় বন আধিকারিক অরুণ বিঘ্নেশ জানান, তাঁদের ধারণা ল্যাঙ্গুরের চামড়া,হাড় এবং লেজের জন্যই সেগুলিকে মেরে ফেলে চোরাশিকারিরা। Arun Vignesh জানান, তাঁরা ওই এলাকাতে পাঁচটি খুলি এবং কিছু হাড় পেয়েছেন। সেটা দেখেই তাঁদের সন্দেহ ওই মৃতদেহগুলি ক্যাপড ল্যাঙ্গুরের।

ওই এলাকার বিভাগীয় বন আধিকারিক বলেন , ‘ এই ধরনের ঘটনা প্রথম এই সংরক্ষিত বনাঞ্চলে ঘটেছে। তাই আমরা এই প্রানীগুলির মৃত্যুর কারণ নিয়ে এখনই নিশ্চিত হতে পারছি না। মৃতদেহগুলির নমুনা ফরেনসিক টেস্টের জন্য পাঠানো হয়েছে। সেই সঙ্গেই আমরা এই মৃত প্রাণীদের নুমনা পরীক্ষার জন্য পাঠাচ্ছি wildlife institute-র কাছেও। এইগুলি কোন ধরনের প্রাণী এবং কী ভাবে এদের মৃত্যু হয়েছে সেটা জানার জন্যই এই পরীক্ষা করা হবে। তবে, যেহেতু একই জায়গায় ওই প্রাণীর কঙ্কালগুলি পাওয়া গিয়েছে এবং কোনও চামড়া পাওয়া যায়নি তাই এটি চোরাশিকারিদের কাজ বলেও মনে করছেন বনকর্মীরা। তাঁরা বলেন, ‘langurs শিকার করা বা ধরা খুব সহজ কাজ নয়। মনে হয় এইগুলিকে লোভ দেখিয়ে ফাঁদে ফেল হয়।’

মদ পরিবহণে অসমে ঢোকার মুখে নিতেই হবে ‘ট্রানজিট পাস’
জানা গিয়েছে, চলতি মাসের ৩ এবং ৪ তারিখে ওই মৃতদেহের অংশগুলি উদ্ধার করা হয়। তারপরেই এই নিয়ে একটি মামলা দায়ের করে তদন্ত শুরু করেছেন বন বিভাগের আধিকারিকরা। ওই এলাকাতে শুরু হয়েছে তল্লাশি অভিযান। তাঁদের সন্দেহ, এই সঙ্গেই আরও কয়েকটি প্রাণীকে মেরে থাকতে পারে চোরাশিকারিরা। আর কোনও প্রাণীকে মারা হয়েছে কী সেটাও দেখছেন তাঁরা।

অসমের যুবকদের আকৃষ্ট করতে সোশ্যাল মিডিয়াকে হাতিয়ার ULFA-I-এর
তবে, ওই সংরক্ষিত বনাঞ্চল চোরাশিকারিদের উন্মুক্ত বিচরণ ক্ষেত্র বলেও অভিযোগ। মূলত বন্য হাতি শিকারের জন্যই ওই এলাকাতে আসে চোরাশিকারিরা। সেই সঙ্গেই ওই এলাকাতে Rhesus Macaque ,Assamese Macaque এবং Slow Loris জাতীয় বিপন্ন প্রাণীর বাস ।