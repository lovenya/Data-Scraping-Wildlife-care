Srabanti Chatterjee-কে ফের তলব। আজ, সোমবার বেজি-কাণ্ডে জেরার জন্য তাঁকে তলব করা হয় ওয়াইল্ড লাইফ ক্রাইম কন্ট্রোল সেলের অফিসে। এই নিয়ে তৃতীয়বার জেরার মুখে অভিনেত্রী।Srabanti Chatterjee: বন্যপ্রাণকে শিকল! আইনি ঝামেলায় পড়লেন শ্রাবন্তী
জানা গিয়েছে, এদিন দুপুর ১২টা নাগাদ সল্টলেকের ওয়াইল্ড লাইফ ক্রাইম কন্ট্রোল সেলের অফিসে ঢোকেন অভিনেত্রী শ্রাবন্তী চট্টোপাধ্যায়। তারপর এক ঘণ্টা পেরিয়ে গিয়েছে। এখনও পর্যন্ত অভিনেত্রীকে বেরোতে দেখা যায়নি। বন্যপ্রাণী অপরাধ নিয়ন্ত্রক দফতরের আধিকারিকেরা বেজিটির বিষয়ে দফায়-দফায় শ্রাবন্তীকে জিজ্ঞাসাবাদ চালাচ্ছেন বলে সূত্রের খবর। ইতিমধ্যেই তাঁর গাড়ির চালক ভরত হাতি গ্রেফতার হয়েছেন। তাঁর বয়ানে অসঙ্গতি মিলেছে। সেই পরিপ্রেক্ষিতেই অভিনেত্রীকে পুনরায় জিজ্ঞাসাবাদের জন্য ওয়াইল্ড লাইফ ক্রাইম কন্ট্রোল সেলের অফিসে তলব করা হল বলে জানা যাচ্ছে।

প্রসঙ্গত, বেজি-কাণ্ডে দিন চারেক আগেই গ্রেফতার হয়েছেন শ্রাবন্তী চট্টোপাধ্যায়ের গাড়ির চালক ভরত হাতি। অভিনেত্রীকে দ্বিতীয়বার জিজ্ঞাসাবাদের পরই ভরত হাতিকে গ্রেফতার করা হয়। নেপালগঞ্জের বাসিন্দা ভরত হাতি বেজিটিকে বাড়িতে পুষতেন বলে ওয়াইল্ড লাইফ ক্রাইম কন্ট্রোল সেলের আধিকারিকদের দু-দফা জেরায় স্বীকারও করেছেন। এরপরই বন্যপ্রাণী সুরক্ষা আইনে তাঁকে গ্রেফতার করা হয়।

শিকলবন্দি বেজির সঙ্গে সেলফি! শ্রাবন্তীকে ফের জিজ্ঞাসাবাদ
এদিকে, অভিনেত্রী শ্রাবন্তী চট্টোপাধ্যায়ের বিরুদ্ধে বন্যপ্রাণী সুরক্ষা আইনের অনেকগুলি ধারায় মামলা দায়ের হয়েছে। গত সোম ও মঙ্গলবার দু-দফায় সল্টলেকের ওয়াইল্ড লাইফ ক্রাইম কন্ট্রোল সেলের দফতরে তাঁকে তলব করে বেজিটির বিষয়ে জিজ্ঞাসাবাদ করা হয়। জেরায় অভিনেত্রী জানিয়েছেন, তাঁর গাড়ির চালক ভরত হাতির পোষ্য বেজিটি। ভরত হাতি বেজিটিকে শ্যুটিং সেটে নিয়ে এসেছিলেন। তিনি কেবল আদর করেছেন। তাঁর সেই বয়ানের পরই ভরত হাতিকে গ্রেফতার করেন বন্যপ্রাণী সুরক্ষার আধিকারিকেরা। মনে করা হয়েছিল, এবার হয়ত রেহাই পেলেন অভিনেত্রী। কিন্তু বাঘে ছুঁলে ১৮ ঘা, আর পুলিশে ছুঁলে ৩৬ ঘা! তারপর আবার এটা বন্যপ্রাণী সুরক্ষা আইনের মামলা। ফলত, এখনও নিস্তার নেই অভিনেত্রীর। এদিন ফের তাঁকে জেরার জন্য তলব করা হল।
চর্চিত প্রেমিকের সঙ্গে বিরাট কোহলির রেস্তোরাঁয় শ্রাবন্তী?
সম্প্রতি শ্যুটিং সেট থেকে অভিনেত্রী শ্রাবন্তী চট্টোপাধ্যায় নিজেই শিকল পরানো একটি বেজি ছানার সঙ্গে ছবি সোশ্যাল মিডিয়ায় পোস্ট করেছিলেন। সেটি ভাইরাল হতে বেশি সময় লাগেনি। তারপর পোস্টটি বন আধিকারিকদের নজরে পড়তেই জল গড়ায় আদালতে। একটি বেজি ছানাকে আদর করার ছবি ঘিরে যে এত আইনি জটিলতা দেখা দেবে, তা হয়ত কল্পনাও করেননি অভিনেত্রী।