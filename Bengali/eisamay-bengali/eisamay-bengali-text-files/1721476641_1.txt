West Bengal News দার্জিলিং গিয়ে সিঙ্গলিলা ন্যাশনাল পার্কের (Singalila National Park) আশপাশ দিয়ে যাওয়ার সময় কমলা রঙের আদুরে প্রাণীটিকে দেখার সম্ভাবনা আরও বাড়ল। রেড পান্ডা (Red Panda) পর্যটন প্রেমীদের কাছে অত্যন্ত আকর্ষণের একটি পশু। এবার সিঙ্গলিলা ন্যাশনাল পার্কে বাড়তে চলেছে রেড পান্ডার (Red Panda) সংখ্যা। শনিবার, সংরক্ষিত এলাকায় ছাড়া হয়েছে তিনটি রেড পান্ডাকে (Red Panda)। দুই মাসের মধ্যে তাদের ছেড়ে দেওয়া হবে সিঙ্গলিলা ন্যাশনাল ওয়াইল্ড লাইফ পার্কে (Singalila National Wildlife Park)।Darjeeling Tourism : দার্জিলিং ট্যুরে বড় চমক, এবার আকাশপথে ঘুরতে পারবেন পাহাড়ে
চলতি বছরেই দার্জিলিঙের চিড়িয়াখানায় (Darjeeling Zoo) জন্ম নেয় ছয়টি শাবক। প্রথমে তাদের বেড়ে ওঠার জন্য দার্জিলিং চিড়িয়াখানাতেই (Darjeeling Zoo) রেখে দেওয়া হয়। গত শনিবার এর মধ্যে তিনটি মহিলা পান্ডাকে সংরক্ষিত এলাকায় ছেড়ে দেওয়া হয়েছে। দু'মাস ধরে তাদের পর্যবেক্ষণে রাখার পর ন্যাশনাল পার্কে (National Park) ছেড়ে দেওয়া হবে বলে জানিয়েছে চিড়িয়াখানা কর্তৃপক্ষ।

West Bengal Tourism : সুখবর, সামাজিক অনুষ্ঠানের জন্য এবার থেকে ভাড়া নেওয়া যাবে তিস্তা উদ্যান
দার্জিলিঙের অন্যতম আকর্ষণীয় পর্যটন স্থান হল দার্জিলিং পদ্মজা নাইডু হিমালয়ান জুলোজিক্যাল পার্ক (Padmaja Naidu Himalayan Zoological Park)। এই পার্কেই পান্ডার সংখ্যা বাড়ানোর জন্য প্রজননের ব্যবস্থা করা হয়। এমনিতেই চিড়িয়াখানার দর্শকদের জন্য তিনটি রেড পান্ডাকে রেখে দেওয়া হয়। বাদ বাকিগুলোকে খোলা জায়গায় ছেড়ে দেওয়া হয়। শাবকদের শারীরিক অবস্থার দিকে নজর রাখছেন চিড়িয়াখানার পশু বিশেষজ্ঞ এবং চিকিৎসকরা। একেবারে নির্জনতায় বেড়ে উঠেছে ওরা। পৃথিবী থেকে লুপ্তপ্রায় রেড পান্ডার একমাত্র খোঁজ রয়েছে দার্জিলিং (Darjeeling) এবং কালিম্পংয়ে (Kalimpong)। ক্রমেই রেডপাণ্ডার (Red Panda) সংখ্যা বৃদ্ধি পাওয়ায় বড় সাফল্য বলে মনে করে চিড়িয়াখানা কর্তৃপক্ষ (Zoo Authority)। কারণ দেশের একমাত্র প্রজনন কেন্দ্র দার্জিলিং। পাহাড়ি তাপমাত্রায় বেড়ে উঠছে রেডপাণ্ডার শাবকেরা। আর দার্জিলিংয়েই (Darjeeling) একমাত্র প্রজনন কেন্দ্র রয়েছে। স্বাভাবিকভাবেই শৈলশহরে রেডপাণ্ডার বংশবৃদ্ধিতে খুশীর আবহ তৈরি হয় বন দফতরে (Forest Department)।

Guwahati Zoo : গুয়াহাটি থেকে পশুদের পাঠানো হবে রিলায়েন্সের চিড়িয়াখানায়, প্রতিবাদে বিক্ষোভ
কয়েকমাস আগেই পান্ডার সংখ্যা বৃদ্ধি করতে প্রজননের ব্যবস্থা করে দার্জিলিং চিড়িয়াখানা কর্তৃপক্ষ (Zoo Authority)। তাঁরা তোপকেদারা প্রজনন কেন্দ্রে পান্ডাদের রেখে দেন। সেখানেই পান্ডারা শাবক প্রসব করে থাকে। এবছর গত আড়াই মাসের মধ্যে মোট ৬টা শাবক প্রসব করেছে তিনটি পান্ডা। সুনীতা, প্রসন্ন ও কর্মার এই ৬শাবক নিয়ে এখন মোট ২৯টি রেড পান্ডা রয়েছে দার্জিলিং চিড়িয়াখানায়। ১৯ বছর পর চলতি বছরেই চারটে পান্ডাকে তোপকেদারা জঙ্গলে ছাড়া হয়েছে। তাদের নাম হলো স্মাইল, শিফু, ইশে ও নোয়েল। সিঙ্গালিলা ন্যাশনাল পার্কেও আগেও প্রচুর রেড পান্ডা ছাড়া হয়েছে। তাদের গলায় রেডিও কলার লাগানো হয়েছে। গতিবিধির ওপর নজরদারি চালানোর জন্য।