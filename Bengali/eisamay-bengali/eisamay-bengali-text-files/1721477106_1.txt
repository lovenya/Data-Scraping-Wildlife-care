এই সময় ডিজিটাল ডেস্ক: ব্যাঙ পাচারের অভিযোগে গ্রেফতার দুই ব্যক্তি। তাদের হেফাজত থেকে পাওয়া গিয়েছে প্রায় সাড়ে চার হাজার বুনো ব্যাঙ। ধৃতদের নাম লেইবন বামবাম কম এবং গাড়ির চালক কেনেডি কম। অভিযোগ, নিয়মিত ব্যাঙ ধরে কিংবা অন্য কোনও জায়গা থেকে কিনে পাচার করত তারা। তা বিক্রি করতে গিয়েই বিপত্তি। পুলিশের জালে ধরা পড়ল দুই অভিযুক্ত।পুলিশ সূত্রে জানা গিয়েছে, ধৃতদের কাছ থেকে যে ব্যাঙ মিলেছে তার বেশিরভাগই Indian Skittering Frog এবং কিছু Indian Bullfrog। এই ব্যাঙগুলি দেশের বন্যপ্রাণ সংরক্ষণ আইনের চার নম্বর সিডিউলের (Scheduled IV of the Wildlife Protection Act) তালিকাভুক্ত বলে বন বিভাগ সূত্রে জানা গিয়েছে।

এই ব্যাঙগুলি প্রতি কেজি ১০০ থেকে ১২০ টাকা দরে মণিপুরের বিষ্ণুপুর জেলার Moirang এলাকা থেকে সংগ্রহ করে ১৫০ থেকে ২৮০ টাকা কেজি হিসাবে বিক্রি করা হতো। বুধবার এগুলি সেনাপতি বাজারে বিক্রি করার জন্য নিয়ে যাওয়া হচ্ছিল বলেই খবর।

জলে বিষ নেই, দিঘিতে ভেসে উঠল ঝাঁকে ঝাঁকে মরা মাছ,নয়া কোন বিপর্যয়ের ইঙ্গিত!
মনিপুর রাজ্যের পুলিশ জানিয়েছে, পশ্চিম ইম্ফল জেলার পাটসৈ থানা এলাকা থেকে দু'জনকে পাকড়াও করা হয়। এবং তারা ন'টি বিশেষ ধরনের ব্যাগে করে এই বুনো ব্যাঙগুলি নিয়ে যাচ্ছিল। এদিন বন দফতরের আধিকারিকদের অনুমতি নিয়ে ইম্ফলের কাছেই Lamphelpat জলাভূমিতে ওই ব্যাঙগুলিকে ছাড়া হয়, জানিয়েছেন ‘পিপলস ফর অ্যানিমাল' নামের এক পশুপ্রেমী সংগঠনে সদস্য বিশ্বজিৎ মেইটেই।

মানস জাতীয় উদ্যানে প্রায় চার গুণ বাড়ল বাঘের সংখ্যা
এদিন ঘটনস্থলে পৌঁছেছিলেন বন বিভাগের আধিকারিকরাও। ইতিমধ্যেই এ নিয়ে পৃথক তদন্ত শুরু করেছে বন দফতর। Forest Department-এর দাবি, এইভাবে ব্যাঙ শিকার করলে বাস্তুতন্ত্রে নেতিবাচক প্রভাব পড়ে। কারণ, এরা নানা ধরনের পোকা খেয়ে প্রাকৃতিক কীটনাশকের ভুমিকা পালন করে। আবার অনেক পাখি এবং প্রাণী এই ব্যাঙ খেয়ে বেঁচে থাকে। ফলে এদের শিকার করা মানে প্রকৃতির স্বাভাবিক ভারসাম্য নষ্ট করা।