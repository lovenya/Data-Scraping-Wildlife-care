এই সময় ডিজিটাল ডেস্ক: ডাচ রেঞ্জার অ্যান্দ্রে ডংকারের কথায়, আগে এখানে নদীর জলে ভরতি মাছ ছিল। কিন্তু শেষ কয়েক বছরে প্রায় ২৭০ স্কোয়্যার মাইল এই এলাকায় আর কিছুই চোখে পড়ে না।

তবে এই মুহূর্তে কৃত্রিম পাঁচটি দ্বীপ তৈরি করে ফের প্রকৃতিকে ফিরিয়ে আনার চেষ্টা করা হচ্ছে। ডংকারের ভাষায়, এটি ইউরোপের সবচেয়ে বড় ওয়াইল্ডলাইফ ফিরিয়ে আনার অপারেশন।

জীববৈচিত্রের ভারসাম্য নষ্ট হওয়ার জেরেই এমন সিদ্ধান্ত নিয়েছেন ডাচরা। তাঁর কথায়, বিশ্ব তৈরি করেছেন ঈশ্বর, ডাচরা তৈরি করেছেন নেদারল্যান্ডস।

প্রোজেক্টের এক কর্মীর কথায়, দ্বীপ তৈরি করা কঠিন বিষয় নয়, তবে স্লিট তৈরি করাটাই আসল। প্রায় ১২০০ মিটার খনন করে কোরিডর তৈরি করা হয়েছে। তিনটি পাখি দেখার জায়গা তৈরি করা হয়েছে।