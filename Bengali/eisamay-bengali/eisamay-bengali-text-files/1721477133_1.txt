এই সময় ডিজিটাল ডেস্ক: ফের বাইসনের মৃত্যু। গরুমারা জাতীয় উদ্যান সংলগ্ন রামশাই বারোহাতিতে দুটো বাইসনের মৃত্যুর ঘটনায় চাঞ্চল্য ছড়িয়েছে। তিনদিনের ব্যবধানে মোট চারটি বাইসনের মৃত্যু হল ওই একই এলাকায়।    by Taboolaby TaboolaSponsored LinksSponsored LinksPromoted LinksPromoted LinksYou May LikeHow to boost income with $249 Amazon investmentCPXLearn MoreUndoজানা গিয়েছে, শুক্রবার সকালে গরুমারা জাতীয় উদ্যানের রামশাই সংলগ্ন ময়নাগুড়ির বারোহাতিতে জলঢাকা নদীর কাছে আলু ক্ষেতের মধ্যে দুটি বাইসনকে মৃত অবস্থায় পড়ে থাকতে দেখা যায়। ঘটনাটি প্রথমে স্থানীয় বাসিন্দাদের নজরে পড়ে। সঙ্গে সঙ্গে তাঁরা গরুমারা বন্যপ্রাণী বিভাগে খবর দেন। তারপর গরুমারা বন্যপ্রাণী বিভাগের রামশাই মোবাইল স্কোয়াডের বনকর্মীরা ঘটনাস্থলে গিয়ে বাইসন দুটির মৃতদেহ উদ্ধার করে নিয়ে যান। বাইসনগুলি কীভাবে মারা গেল তা এখনও স্পষ্ট নয়। একসঙ্গে দুটো বাইসনের মৃত্যুর কারণ খুঁজতে তদন্ত শুরু করেছে বন্যপ্রাণী বিভাগ। বাইসনের দেহ দুটি ময়নাতদন্তে পাঠানো হয়েছে। ময়নাতদন্তের রিপোর্ট এলেই মৃত্যুর প্রকৃত কারণ জানা যাবে বলে জানিয়েছেন গরুমারা বন্যপ্রাণী বিভাগের রামশাই মোবাইল স্কোয়াডের রেঞ্জার সুখদেব রায়।

তিনি বলেন, 'আজ সকালে আলুর ক্ষেতের মধ্য থেকে দুটো বাইসনের মৃতদেহ উদ্ধার হয়েছে। কীভাবে বাইসন দুটির মৃত্যু হল তা আমরা খতিয়ে দেখছি। ময়নাতদন্তের পরেই মৃত্যুর প্রকৃত কারণ জানা যাবে। তবে কয়েকদিন আগেও একই জায়গা থেকে আরও দুটো বাইসনের মৃতদেহ উদ্ধার হয়েছিল।'

যেহেতু আলু খেতের মধ্য থেকে বাইসন দুটির মৃতদেহ উদ্ধার হয়েছে, তাই প্রাথমিকভাবে মনে করা হচ্ছে, কৃষিক্ষেতে বিষ প্রয়োগ করা হয়েছিল। সেই খেতের ফসলে বাইসন দুটি মুখ দেওয়ায় বিষক্রিয়ার জেরে তাদের মৃত্যু হতে পারে। গোটা ঘটনা খতিয়ে দেখছে বন দফতর।

রিহ্যাবে মাধ্যমিক ছাত্রের রহস্যমৃ্ত্যুকে কেন্দ্র করে চাঞ্চল্য
উল্লেখ্য, গত ১৮ অক্টোবর গরুমারা জাতীয় উদ্যান সংলগ্ন রামশাই বারোহাতি এলাকায় একইভাবে দুটো বাইসনের মৃতদেহ উদ্ধার হয়। যদিও ওই দুটি বাইসনের ময়নাতদন্তের রিপোর্টে দেহে কোনও বিষক্রিয়া মেলেনি। একটি বাইসনের পেটে প্রচুর কৃমি পাওয়া গিয়েছে। তার জেরেই সেটির মৃত্যু হয়েছে। আরেকটি বাইসন গর্ভবতী ছিল। কোনভাবে পেটে আঘাত লেগেই সেটির মৃত্যু হয়েছে। এই দুটি রিপোর্টে বিষক্রিয়া বা সন্দেহজনক কিছু না মিললেও মাত্র কয়েকদিনের ব্যবধানে ফের একই জায়গা থেকে আরও দুটি বাইসনের মৃত্যুর ঘটনায় এলাকায় চাঞ্চল্য ছড়িয়েছে। চিন্তার ভাঁজ পড়েছে বনাধিকারিকদের কপালেও।

ফের ভুয়ো চিকিৎসকের হদিশ, জলপাইগুড়ি থেকে গ্রেফতার অভিযুক্তমাত্র
তবে পশু বিশেষজ্ঞদের মতে, এই সময়ে বাইসনের পেটে প্রচুর কৃমি হয়। আর তার জেরে মৃত্যুও হয়। ফলে এদিন বাইসন দুটির মৃত্যুর পিছনেও কৃমির সম্ভাবনা উড়িয়ে দেওয়া যাচ্ছে না।