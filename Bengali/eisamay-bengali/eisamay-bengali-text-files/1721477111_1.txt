এই সময় ডিজিটাল ডেস্ক: 'রাজা'র ২৫ তম জন্মদিন পালন হল জলদাপাড়া জাতীয় উদ্যানের খয়ের বাড়িতে। খয়েরবাড়ি সার্কাস অ্যানিমেল রেসকিউ সেন্টারের সামনে রাজার ছবি দিয়ে একটি বড় ফ্লেক্স টাঙানোও হয়।প্রসঙ্গত, ২০০৮ সালে সুন্দরবন থেকে একটি রয়্যাল বেঙ্গল টাইগারকে নিয়ে আসা হয়েছিল জলদাপাড়া বন্যপ্রাণী বিভাগের খয়েরবাড়ি সার্কাস অ্যানিমেল রেসকিউ সেন্টারে। সার্কাস থেকে উদ্ধার করে আনা বাঘগুলির সঙ্গে রাজাকেও এখানে রাখা হয়েছিল। একে একে সব বাঘগুলি মারা গেলেও এখনও রাজা রাজ করছে খয়েরবাড়িতে।

সুন্দরবনের ঝারখালিতে কুমিরের কামড়ে 'রাজা'র এক পা ক্ষত ছিল। সেই সময় থেকেই রাজাকে এই খয়ের বাড়িতে রাখা হয়।তারপর থেকেই বহাল তবিয়েতেই রয়েছে রাজা।

অবাক দৃশ্য! বিষধর কালাচ সাপের মুখ থেকে বেরিয়ে এল আরও একটি কালাচ
করোনার কারণে সেই রকম কোনও আয়োজন করা না হলেও। এদিন বনকর্মীরাই রাজার জন্মদিন নিয়ে মেতেছিলেন। কোভিডের জেরে কাউকে ঢুকতে দেওয়া হয়নি সার্কাস অ্যানিমেল রেসকিউ সেন্টারের ভেতরে।

জানা গিয়েছে, রাজাকে আর পাঁচটা দিনের মতই খাওয়ানো হয়েছে। সব মিলিয়ে সাদামাটা ভাবেই রাজার জন্মদিন পালন হয় খয়েরবাড়িতে।যদিও ভার্চুয়ালি ক্যুইজ ও ছবি আঁকার আয়োজন করা হয়েছিল বনবিভাগের পক্ষ থেকে।