গ্রামের মধ্যে ঢুকে পড়েছে গণ্ডার। সেই গণ্ডার ঘুরে বেড়াচ্ছে গ্রামে আশেপাশেও। বুধবার সকালেই এই রকম দৃশ্য দেখে আতঙ্কিত অসমের যোরহাট এলাকার বাসিন্দারা। বুধবার সকালেই যোরহাটের মারিয়ানি এলাকার গ্রামের কাছে ওই গণ্ডারকে ঘোরাফেরা করতে দেখেন নাকাচারি দোহুটিয়া গ্রামের বাসিন্দারা।তাঁরা দেখেন যে সেখানে ধানের জমির মধ্য ঘুরে বেড়াচ্ছে একটি গণ্ডার। সঙ্গে সঙ্গেই তারা খবর দেন বন বিভাগের আধিকারিকদের। মারিয়ানি এলাকার বন বিভাগের রেঞ্জ অফিসার অনিমেষ কালিটা জানান, নাকাচারি দোহুটিয়া গ্রামের বাসিন্দাদের কাছে জানার পরেই তাঁরা গণ্ডারটি সম্পর্কে খোঁজ নেন। ওই গণ্ডারটি সেখানের একটি ক্যানালের কাছে আশ্রয় নিয়েছে।

Assam Police : ক্রেতা সেজে পুলিশি অভিযান, অসমে গ্রেফতার গণ্ডার সিং পাচারকারী
তিনি বলেন, "আমরা এই বিষয়টি আধিকারিকদেরকেও জানিয়েছিল। অসম স্টেট জুর আধিকারিকদেরকেও জানানো হয়েছে। সেখান থেকে একটি দল ওই গণ্ডারটিকে উদ্ধার করার জন্য আসছে।"

আধিকারিকরা জানান, তাঁরা আগেও ওই গণ্ডারটিকে সেই এলাকায় দেখেছেন। তাঁরা জানিয়েছেন, চলতি বছরের জানুয়ারি মাসেই ওই গণ্ডারটিকে প্রথম লক্ষ্য করা যায় Gibbon Wildlife Sanctuary। এর পরেও সেটি অনেক বার গ্রামের এবং লোকালয়ের আশেপাশে দেখা গিয়েছে।

Wood Smuggler : কাঠ পাচারকারীদের সঙ্গে সংঘর্ষ! মৃত্যু অসমের বন আধিকারিকের
কেন বারে বারে সেটি জঙ্গল এবং তার নিজস্ব বাসস্থান ছেড়ে চলে আসছে সেটাও খতিয়ে দেখা হচ্ছে বলেও জানিয়েছেন আধিকারিকরা। তবে, তাদের এখন প্রথম লক্ষ্য হল ওই গণ্ডারটিকে সুস্থ ভাবে উদ্ধার করা। তার যাতে ক্ষতি না হয় এবং গণ্ডারটিও যাতে কোন মানুষের ক্ষতি করতে না পারে সেদিকেও নজর দিচ্ছেন বন বিভাগের কর্মীরা।

তাঁরা জানান, এখন ওই গণ্ডারটির গতিবিধির ওপর নজর রাখছেন তাঁরা। উল্লেখ্য, অসমেই আছে বিশ্বের সবথেকে বেশি গণ্ডার। সেখানের কাজিরাঙা জাতীয় উদ্যানেই আছে বিশ্বের মোট গণ্ডারের দুই তৃতীয়াংশ গণ্ডার।

Assam Meghalaya Border Dispute : লক্ষ্য সীমান্ত সমস্যার সমাধান! যৌথ সফর অসম-মেঘালয়ের মুখ্যমন্ত্রীর
আগেও সেখানের বিভিন্ন এলাকা থেকে গণ্ডার চলে আসে লোকালয়ে। বন্যপ্রাণ প্রেমীদের দাবি, জঙ্গলের মধ্যে খাবারের সংকট দেখা দিচ্ছে। সেই কারণেই লোকালয়ের দিকে চলে আসছে গণ্ডার।

ফলে অনেকেই গণ্ডারের আক্রমণে হতাহত হচ্ছেন। দিন কয়েক আগেই কাজিরাঙা এলাকাতেই গণ্ডারের হামলায় আহত হন দুজন। গত মাসেই এই ঘটনা ঘটে সেখানের কোহরা রেঞ্জের হলদিবাড়ি করিডরের কাছে।

Rohu Fish: টাটকা রাখতে মাছে মাখানো হচ্ছে কেরোসিন? রুই-কাতলা কেনার আগে সাবধান!
সেখানে গণ্ডারের হামলায় এক ব্যক্তি এবং তাঁর পুত্র আহত হন। তাঁরা মোটরসাইকেলে করে তেজপুর থেকে যোরহাটের দিকে ফিরছিলেন। সেই সময়ে গণ্ডারটি তাদের বাইক লক্ষ্য করে আক্রমণ করে। পরে ওই দুজনকে চিকিৎসার জন্য নিয়ে আসা হয় যোরহাট হাসপাতালে।