North Dinajpur : এশিয়ার দ্বিতীয় বৃহত্তম রায়গঞ্জের কুলিক পক্ষী নিবাস পরিদর্শন করলেন বন মন্ত্রী বীরবাহা হাঁসদা। আগামী দিনে এই পাখি নিবাস সুন্দর করে সাজিয়ে তুলে পর্যটকদের কাছে উপহার দেওয়ার আশ্বাস দেন মন্ত্রী। জায়গাটিকে ঘিরে যাতে ডিয়ার পার্ক বা চিড়িয়াখানা জাতীয় কিছু গড়ে তোলা যায় কিনা, সে ব্যাপারে সংশ্লিষ্ট দফতরের সঙ্গে কথা বলার আশ্বাস দেন তিনি।রবিবার দুপুরে একটি অনুষ্ঠানে উত্তর দিনাজপুরের ইটাহারে এসেছিলেন ঝাড়গ্রামের বিধায়ক। পরে সেখান থেকে আসেন রায়গঞ্জের পুলিশ পক্ষী নিবাসে। অতীতে এই কুলিক পক্ষী নিবাসে পরিদর্শনে এসেছিলেন রাজ্যের গুরুত্বপূর্ণ মন্ত্রী, বিধায়কেরা।

Kalbaisakhi Storm : কালবৈশাখীর ঝড়ে সমস্যায় পাখিরা, সাহায্যের হাত বাড়াল একঝাঁক কলেজ পড়ুয়া
কিন্তু রায়গঞ্জ তথা পর্যটকদের দাবি মেনে কুলিক ফরেস্টের পরিকাঠামো উন্নয়ন কিংবা ডিয়ার পার্ক গড়ার আশ্বাস দেওয়া হলেও আজও সেই দাবি পূরণ হয়নি। ফলে কুলিক পক্ষী নিবাসে পরিযায়ী পক্ষীকূল ছাড়া আর কিছু দেখার নেই। জুন-জুলাই মাসে পরিযায়ী পাখিদের দেখা মেলে।

বাকী সময় গুলোতে পর্যটক টানতে কুলিক পক্ষী নিবাসে ডিয়ার পার্ক গড়ার দাবি দীর্ঘদিনের। অথচ এই পক্ষী নিবাসে আজও চিড়িয়াখানা বা ডিয়ার পার্ক কিছুই তৈরি হয়নি। এদিন মন্ত্রী বীরবাহা হাঁসদা এই পাখি নিবাস সাজিয়ে তোলার ব্যাপারে আশ্বাস দেন। আগামী দিনে যাতে এখানে কী, কী গড়ে তোলা যায় সে ব্যাপারে দফতর ভেবে দেখবে বলে মত তাঁর।

Trending News: ২৫ বছরের সঙ্গীর মৃত্যু, পোষ্য টিয়ার পারলৌকিক কাজে কেঁদে ভাসাল পরিবার
রায়গঞ্জ শহর থেকে ৪ কিমি দূরে রায়গঞ্জ অভয়ারণ্যের অন্তগর্ত এই পাখিরালয়। বছরের প্রায় প্রতিটি মরশুমেই পর্যটকরা ভিড় জমান এই এলাকায় পাখি দেখতে। পাখির গতিবিধি পর্যবেক্ষণ বা ওয়াইল্ড লাইফ ফটোগ্রাফারদের কাছে এই পক্ষী নিবাস আদর্শ জায়গা। তবে পাখি প্রেমীদের পাশাপাশি জায়গাটিকে আপামর জনগণের কাছে আকর্ষণীয় করার কারণে একাধিক পদক্ষেপের আবেদন রয়েছে এলাকাবাসীর।

রায়গঞ্জ শহর থেকে ৩ কিলোমিটার দূরে সোহারই, ভট্টদিঘি ও আব্দুলঘাটা, এই তিনটি মৌজার প্রায় ৩০০ একর জায়গা জুড়ে রয়েছে কুলিক পক্ষীনিবাস। প্রতি বছর জুন মাস থেকে ইগ্রেট, কর্মোর‍্যান্ট, নাইট হেরন ও ওপেন বিল স্টর্কের মতো পরিযায়ী পাখিরা এই পক্ষী নিবাসে এসে ভিড় জমায়।

Shah Rukh Khan : পাঠান লুকে শাহরুখ খান এবার আসানসোলে, সেলফি তুলতে ভিড় অনুরাগীদের
যা দেখতে দূর-দূরান্তের বহু পর্যটক এসে ভিড় জমায় কুলিক পক্ষীনিবাসে। শীতের সময় পর্যটকদের আনাগোনা বাড়ে পাখি দেখার জন্য। বছর খানেক আগে পর্যন্ত এই এলাকায় পিকনিক করার জন্য অনুমতি দেওয়া হতো। তবে সেটি নিয়ে পরিবেশ প্রেমী সংগঠনের সঙ্গে বিরোধ বাধা পিকনিকের অনুমতি দেওয়া বন্ধ করে দেয় বন দফতর।