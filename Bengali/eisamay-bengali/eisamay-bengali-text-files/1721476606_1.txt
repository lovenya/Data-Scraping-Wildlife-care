এই সময় ডিজিটাল ডেস্ক: মর্মান্তিক মৃত্যু হল একটি চিতাশাবকের। গুয়াহাটির সরাইঘাট সেতুর ওপরে একটি দ্রুতগামী গাড়ির ধাক্কায় মারা গিয়েছে ওই চিতাশাবকটি।অসমের বনবিভাগের আধিকারিকরা জানিয়েছেন, যে চিতাশাবকটি মারা গিয়েছে সেটির বয়স দেড় বছর। ব্রহ্মপুত্র নদের ওপরে, সরাইঘাট সেতুতে একটি গাড়িতে চাপা পড়ে, বুধবার, মারা গিয়েছে সেটি। তবে ওই গাড়িটিকে চিহ্নিত করা যায়নি বলেও জানান তারা।

ওই এলাকাতে কর্মরত ট্রাফিক পুলিশ সেতুর উপরে মৃত অবস্থাতে পড়ে থাকা চিতা বাঘের শাবকটি দেখে বনবিভাগে খবর দেয়। তারা জানিয়েছে, যে গাড়িটি চিতাশাবককে ধাক্কা মেরে পালিয়ে যায় সেটি খুব দ্রুতগতিতে ছিল।

বন বিভাগের আধিকারিকরা জানান, এই চিতাশাবকটি কামাখ্যা মন্দির পাহাড় বা কাছে ঝালুকবাড়ি রিজার্ভ ফরেস্ট থেকে রাস্তায় চলে এসেছিল বলেই তারা মনে করছেন। এক আধিকারিক বলেন, ‘ গাড়ির ধাক্কায় শাবকটি মাথায় আঘাত লাগে এবং ‘ব্রেন হেমারেজের’ কারণে মারা গিয়েছে বলে আমরা ময়নাতদন্তে জানতে পেরেছি।’

মিজোরামের সঙ্গে সংঘাতের আবহেই নাগাল্যান্ড সীমান্ত থেকে পুলিশ সরিয়ে নেওয়ার সিদ্ধান্ত অসমের
গুয়াহাটি শহরের আশেপাশে Amchang Wildlife Sanctuary এবং ফাটাশীল, ঝালুকবাড়ি কালাপাহাড় গোরভাঙ্গা এই সব ‘রিজার্ভ ফরেস্ট’ আছে। বনবিভাগের আধিকারিকরা জানান, গুয়াহাটি শহরের আশেপাশে যে সব পাহাড়, উঁচু জায়গা এবং জঙ্গল আছে সেগুলি চিতাদের স্বাভাবিক বাস করার জায়গা।