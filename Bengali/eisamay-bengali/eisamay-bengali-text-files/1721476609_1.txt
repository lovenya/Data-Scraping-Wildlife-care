নিজের সন্তানের মৃত্যু মায়ের মন কী ভাবে মেনে নিতে পারে ? গত তিনদিন ধরে সন্তানকে নিজের কাছেই আগলে রেখেছিল মা। অবশেষে সোমবার সন্তানের আশা ছেড়ে বনের ভিতর প্রবেশ করল মা হাতি ও তার সঙ্গে থাকা দলবল। ৩ দিন পর হস্তি শাবকের দেহ উদ্ধার হল ডুয়ার্সের (Dooars) জঙ্গল থেকে। রেড ব্যাংক ও ডায়না চা-বাগানের মধ্যবর্তী জঙ্গল থেকে হস্তি শাবকের দেহ উদ্ধার করল বন দফতর। সোমবার মৃত হস্তিশাবকের দেহটি উদ্ধার করে বিন্নাগুড়ি ওয়াইল্ডলাইফ স্কোয়াডের (Binnaguri wildlife squad) বনকর্মীরা।হার্নিয়া ছিল, তার ওপরে গরমে মৃত্যু হস্তিশাবকের
গত শুক্রবার বানারহাটের (Banarhat) আমবাড়ি চা বাগান এলাকায় হস্তি শাবক এর মৃত্যু হয়। এরপর শাবকের দেহ উদ্ধার করতে গেলে হাতির দলের বাধার সম্মুখীন হন বনকর্মীরা। এমনকি মৃত হস্তি শাবকের দেহ নিজের শুঁড়ে তুলে প্রায় ৬ কিলোমিটার দূরে পাড়ি দেয় মা হাতি। টানা তিন দিন থেকে সেই দেহ উদ্ধারের চেষ্টা করছিল বন দফতর। শেষমেষ সোমবার সন্তানের দেহ ছেড়ে দিল মা হাতি। তাৈরপর বন দফতরের তরফে ড্রোন উড়িয়ে পর্যবেক্ষণ করে হস্তি শাবকের দেহ ছেড়ে দেওয়ার বিষয়টি নিশ্চিত করা হয়। এরপর বনকর্মীরা ঘটনাস্থলে যান হস্তি-শাবকের মৃতদেহ উদ্ধার করতে। ক্রেনে করে হস্তি শাবকের মৃতদেহ উদ্ধার করে ময়নাতদন্তের জন্য পাঠানো হয়েছে। ময়নাতদন্তের পরই হস্তি-শাবকটির মৃত্যুর সঠিক কারণ জানা যাবে বলে জানিয়েছেন ওয়াইল্ড লাইফ ওয়ার্ডেন সীমান চৌধুরী।

Siliguri: বাড়ির দরজা খুলতেই দাঁড়িয়ে হাতি! দেখুন ভিডিয়ো
প্রসঙ্গত, গত শুক্রবার রেড ব্যাঙ্ক চা বাগানে দেখা যায় একদল হাতি দাঁড়িয়ে রয়েছে একটি মৃত শাবককে নিয়ে। বনকর্মীরা বুঝতে পারেন, শাবককে নিয়ে আর এগোতে পারছেন না ঠিকই, তবে তারা কোনওভাবেই ওই শাবককে ছেড়ে যেতে চাইছে না। শুক্রবারই দেখা যায়, মৃত একটি হস্তি শাবককে শুঁড়ে পেঁচিয়ে এগিয়ে নিয়ে যাচ্ছে হাতি। রাতে তার চারপাশে এসে দাঁড়ায় ৩০ থেকে ৪০ টি হাতির একটি দল। রাত পেরিয়ে সকাল হয়, ফের সেই একই দৃশ্য দেখা যায়। সেই ঘটনার ভিডিও বর্তমানে সোশ্যাল মিডিয়ায় ভাইরাল
Jalpaiguri-র পাহাড়ি নদীতে হড়পা বান, ভেসে গেলেন মা-মেয়ে হলদিবাড়ির মাজারে Mimi Chakraborty, ঢুঁ মারলেন মামাবাড়িতেও
এরপর শনিবার সকালেও মৃত শাবককে মুখে নিয়ে এদিক ওদিক চলাফেরা করতে দেখেন চা বাগানের শ্রমিকরা। স্থানীয় বাসিন্দাদের মতে, সম্ভবত বৃহস্পতিবার রাতেই মৃত্যু হয়েছে হস্তিশাবকের। যদিও শুক্রবার সকালে শাবক হাতিকে শুঁড়ে টেনে নিয়ে যাওয়ার বিষয়টি নজরে পড়ে। এরপর ঘটনাস্থলে পৌঁছয় বিন্নাগুড়ি বন্যপ্রাণ বিভাগ ও ডায়না রেঞ্জের বনকর্মীরা। ঘটনাস্থলে ছিলেন এডিএফও (SDFO) জন্মেঞ্জয় পাল ও রেঞ্জার শুভাশিস রায়। সেদিন থেকেই গত তিনদিন ধরে মৃত শাবকের দেহটি উদ্ধারের চেষ্টা চালাচ্ছিলেন বনাধিকারিকেরা।