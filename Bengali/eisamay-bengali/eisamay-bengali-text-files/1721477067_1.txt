এই সময় ডিজিটাল ডেস্ক: অস্ট্রেলিয়ার সাম্প্রতিক বিধ্বংসী দাবানলে স্তন্যপায়ী, সরীসৃপ এবং পাখি-সহ কমপক্ষে তিন কোটি প্রাণী মারা গিয়েছে বা বাস্তুচ্যুত হয়েছে। 'ওয়ার্ল্ড ওয়াইড ফান্ড ফর নেচার' (WWF)-এর সাম্প্রতিক এক রিপোর্টে এমনটাই দাবি করা হয়েছে। WWF-এর এই রিপোর্টই মঙ্গলবারই প্রকাশিত হয়। ২০১৯-২০২০ মরশুমের দাবানল দেশের বন্যজীবনের (wildlife) উপর কী প্রভাব ফেলেছে, প্রথমবার তা নিয়ে কোনও বিশদ রিপোর্ট প্রকাশ করল অস্ট্রেলিয়ার এই সংস্থাটি। এই দাবানলকে আধুনিক ইতিহাসে সবচেয়ে খারাপ বন্যপ্রাণী বিপর্যয় বলে উল্লেখ করেছে WWF।

World Wide Fund for Nature-এর নতুন পরিসংখ্যান আগের হিসেবের প্রায় তিন গুণ। গত জানুয়ারিতে প্রকাশিত আগের এক রিপোর্টে দাবি করা হয়েছিল, দাবানলে ১২০ কোটি বন্যপ্রাণীর মৃত্যু হয়েছে।

রিপোর্টে উল্লেখ করা হয়েছে, মৃত বা বাস্তুচ্যুত সরীসৃপের সংখ্যা ২৪৬ কোটি। এ ছাড়া ১৮ কোটি পাখি, ১৪ কোটি ৩০ লাখ স্তন্যপায়ী প্রাণী ও ৫ কোটি ১০ লাখ ব্যাঙ হয় মারা গিয়েছে নয়তো বাস্তুচ্যুত হয়েছে। পর্যাপ্ত তথ্যের অভাবে অমেরুদণ্ডী প্রাণী, মাছ ও কচ্ছপ এই হিসাবের তালিকায় আসেনি।

আরও পড়ুন: এই প্রথম, ক্যামেরায় ধরা পড়ল কুলুর বিরল তুষারচিতা

গত ফেব্রুয়ারিতে অস্ট্রেলিয়ান সরকার জানিয়েছিল, দাবানলের পর অন্তত ১১ কোটি ৩০ লক্ষ প্রাণীর জরুরি সাহায্য প্রয়োজন। এসবের মধ্যে ছিল কোয়ালা, ওয়ালাবী, পাখি, মাছ ও ব্যাঙ জাতীয় নানা প্রাণীকুল। ওই তালিকার অন্তত ৩০ শতাংশই প্রচণ্ড তাপের কারণে দক্ষিণ ও পূর্ব অস্ট্রেলিয়ার বনে তাদের বাসস্থান হারিয়েছে।

আরও পড়ুন: এই প্রথম ডলফিন সংরক্ষণে কাজ শুরু বন দফতরের

সিডনি বিশ্ববিদ্যালয়, নিউ সাউথ ওয়েলস বিশ্ববিদ্যালয়, নিউক্যাসল বিশ্ববিদ্যালয়, চার্লস স্টার্ট বিশ্ববিদ্যালয় এবং বার্ডলাইফ অস্ট্রেলিয়ার ১০ বিজ্ঞানী মিলে সমীক্ষা চালিয়ে এই বিশদ রিপোর্টটি তৈরি করেন। নেতৃত্বে রয়েছেন সিডনি বিশ্ববিদ্যালয়ের গবেষক লিলি ভ্যান ইডেন এবং ক্রিস ডিকম্যান।

আরও পড়ুন: সবংয়ে একসঙ্গে পিটিয়ে মারা হল ৬টি ভাম, পশুহত্যায় আবার নৃশংস বাংলা!

ক্রিস ডিকম্যানের কথায়, ‘যখন আপনি কল্পনা করবেন যে আপনার স্থানীয় ৩০০ কোটি প্রাণী আগুনের শিকার হয়েছে, এটা আসলে অনেক বড়--- এই সংখ্যাটি মেনে নেয়াও কঠিন!’

ডিকম্যান বলেন, 'মৃত্যুর প্রকৃত সংখ্যাটি এখনও তাঁরা বের করতে পারেননি। কিন্তু, ধারণা করছেন, আগুনের লেলিহান শিখা থেকে পালিয়ে এসে বেঁচে থাকার সংখ্যাটি খুবই কম।' তাঁর ধারণা, পরবর্তীতে খাদ্যাভাব, বাসস্থানের অভাবের পাশাপাশি শিকারিদের হাত থেকে তাদের নিস্তার পাওয়ার সম্ভাবনা ক্ষীণ।

এ গবেষণা প্রকল্পের অন্যতম লিলি ভ্যান ইডেনের বক্তব্য, ‘মহাদেশব্যাপী ক্ষতিগ্রস্ত প্রাণীর এমন হিসাব অস্ট্রেলিয়া বা বিশ্বের অন্য কোথাও আগে করা হয়নি। অন্যান্য দেশ এই গবেষণার ওপর ভিত্তি করে দাবানলের প্রভাব বুঝতে পারবে।’

বণ্যপ্রাণী ও তাদের বাসস্থান পুনরুদ্ধারে ২ কোটি ৭০ লক্ষ ডলার বাজেট ঘোষণা করেছে অস্ট্রেলিয়া সরকার। যদিও পরিবেশবিদরা চাইছেন, বন্যপ্রাণী সংরক্ষণ আইনটা আরও শক্তিশালী ও কঠোর করুক সরকার।

গত অক্টোবর মাসে সূচনা ঘটা এই দাবানলের কারণ অনুসন্ধান করছে রয়্যাল কমিশন। বিজ্ঞানীরা বলছেন, দাবানলের এতটা নজিরবিহীন পৌনঃপুনিকতা আর নির্মমতা মূলত জলবায়ু পরিবর্তনেরই ফল।

গত গ্রীষ্মে দাবানল অস্ট্রেলিয়ার প্রায় প্রতিটি রাজ্যকেই ছোবল মারে। যদিও সবচেয়ে বেশি ক্ষতি হয় তাসমানিয়ায়। দাবানলে সর্বগ্রাসী আগুনে বনজঙ্গল পুরে ছারখার হওয়ার পাশপাশি বনবাসী অসংখ্য প্রাণী মারা যায়। মৃত্যু হয় কমপক্ষে ৩৩ জন মানুষের। যদিও বিশেষজ্ঞরা আগুনের ভেতর ধোঁয়া থেকে অনুমান করছেন, অন্তত ৪৪৫ জন মানুষ মারা গিয়ে থাকতে পারে।

বিজ্ঞানীরা বলছেন, গত জানুয়ারিতে সংকটের ‘পিক’ সময়ে শুধু তাসমানিয়া ও ভিক্টোরিয়া রাজ্যেই অন্তত ১২৫ কোটি প্রাণী মারা যায়। নতুন হিসাবে বেরিয়ে এসেছে আর একটি তথ্য। সেপ্টেম্বর থেকে ফেব্রুয়ারি পর্যন্ত পুড়েছে প্রায় ১১. ৪৬ মিলিয়ন হেক্টর, যা প্রায় ইংল্যান্ডের সমান। তাঁরা জানাচ্ছেন, অস্ট্রেলিয়ার আধুনিক ইতিহাসে সবচেয়ে দীর্ঘ সময় জুড়ে চলা এই দাবানলে জলবায়ু পরিবর্তনে মারাত্মক বিরূপ প্রভাব পড়েছে।

এই সময় ডিজিটাল এখন টেলিগ্রামেও। সাবস্ক্রাইব করুন, থাকুন সবসময় আপডেটেড। জাস্ট এখানে ক্লিক করন।
https://t.me/EisamayNews

এই সময় ডিজিটালের বিনোদন সংক্রান্ত সব আপডেট এখন টেলিগ্রামে। সাবস্ক্রাইব করতে ক্লিক করুন এখানে।

https://t.me/EiSamay_Entertainment

এই সময় ডিজিটালের লাইফস্টাইল সংক্রান্ত সব আপডেট এখন টেলিগ্রামে। সাবস্ক্রাইব করতে ক্লিক করুন এখানে।
https://t.me/Eisamay_Lifestyle

জীবন গড়ার দিশারি এই সময় ডিজিটাল। চাকরি বা শিক্ষা সংক্রান্ত লেটেস্ট আপডেট পেতে সাবস্ক্রাইব করুন আমাদের টেলিগ্রাম চ্যানেল। জাস্ট একটা ক্লিক এখানে।
https://t.me/Eisamay_jobs_Education