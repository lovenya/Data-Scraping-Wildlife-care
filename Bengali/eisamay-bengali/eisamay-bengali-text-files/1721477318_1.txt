ফের অসমে হল উদ্ধার বিরল প্রজাতির বানর। বিরল প্রজাতির এই বানরগুলিকে বিদেশ থেকে পাচার করে নিয়ে আসা হচ্ছিল। সেই সময়েই অসমের কাছাড় জেলার ধোলাই এলাকা থেকে উদ্ধার করা হয়েছে বিরল এবং বিপন্ন প্রজাতির ৯টি প্রাণী।পুলিশ জানিয়েছে, সোমবার উদ্ধার করা হয়েছে ওই প্রাণীগুলিকে। ধোলাই থেকে যে প্রাণীগুলিকে উদ্ধার করা হয়েছে তার মধ্যে আছে সাতটি ‘স্পাইডার বানর’ (Spider Monkey)। সেখান থেকে দুটি লেমুরও (Lemur) উদ্ধার করা হয়েছে। এই প্রাণীগুলি রাস্তার ধারে এক জায়গায় ‘পরিত্যক্ত’ অবস্থায় পড়ে ছিল। আন্তর্জাতিক বাজারে এই প্রাণীগুলির দাম প্রায় ১০ কোটি টাকা।

Assam Mizoram Border : অসম-মিজোরাম সীমানায় উদ্ধার ২টি বিরল প্রজাতির আফ্রিকান বানর, ধৃত ১
পুলিশ জানিয়েছে, এই গুলি পাচার করার জন্য নিয়ে আসা হচ্ছিল। পাচারকারীরা রাস্তার পাশে সেগুলি ফেলে রেখে পালিয়ে যায়। ওই পাচারকারীদের খোঁজ চলছে বলেও জানিয়েছেন আধিকারিকরা। বনবিভাগের আধিকারিকরা জানিয়েছেন, স্পাইডার বানর দেখা যায় মাদাগাস্কার এবং দক্ষিণ আমেরিকার জঙ্গলে। লেমুর পাওয়া যায় পানামা এবং কলম্বিয়া এলাকায়।

আধিকারিকরা জানিয়েছেন, ওই প্রাণীগুলিকে উদ্ধার করে নিয়ে যাওয়া হয়েছে গুয়াহাটির চিড়িয়াখানায়। ওই প্রাণীগুলির শারীরিক পরীক্ষার পরে একটি বিশেষ অ্যাম্বুলান্সে করে সেগুলিকে নিয়ে যাওয়া হয় চিড়িয়াখানায়। কাছাড়ের পুলিশ সুপার নুমাল মাহাট্টা জানিয়েছেন, তারা পুরো বিষয়টি তদন্ত করে দেখছেন।

Mizoram Police : বিরল প্রজাতির 'স্পাইডার বানর' ও 'হর্নবিল পাখি' পাচারের পর্দাফাঁস, ধৃত ২
ওই চোরাকারবারিদের খুব তাড়াতাড়ি গ্রেফতার করা হবে বলেও দাবি তাঁর। তিনি বলেন, "বিপন্ন এবং বিরল প্রজাতির বন্যপ্রাণী পাচারের বিষয়ে কাউকে রেয়াত করা হবে না। আমাদের রাজ্যের মুখ্যমন্ত্রী হিমন্ত বিশ্ব শর্মা এই চোরাচালানকারীদের বিরুদ্ধে কড়া পদক্ষেপ নেওয়ার নির্দেশ দিয়েছেন। এর পিছনে কারা আছে তাদেরকেও খোঁজা হচ্ছে।"

এই নিয়ে কয়েক জনকে জিজ্ঞাসাবাদ করা হচ্ছে বলেও জানিয়েছেন তিনি। আগেও অসম এবং উত্তর পূর্ব ভারতের বিভিন্ন রাজ্য থেকে উদ্ধার করা হয়েছে বিরল এবং বিপন্ন বন্যপ্রাণী। ওই প্রাণীগুলিকে থাইল্যান্ড, ভিয়েতনাম এবং মায়ানমার হয়ে পাচার করা হচ্ছিল। মায়ানমার হয়ে মিজোরাম দিয়ে এই প্রাণীগুলিকে পাচার করা হয়। ওই প্রাণীগুলিকে দিল্লি সহ ভারতের নানা জায়গায় বেশি দামে বিক্রি করা হয়।

Assam News : বিষ খাইয়ে হত্যা! গণ্ডারের পর এবার অসমে মিলল ৪ শকুনের দেহ
কিছুদিন আগেই মিজোরাম রাজ্য থেকেও উদ্ধার করা হয় বিরল প্রজাতির প্রাণী। দিনকয়েক আগেই অসম এবং বাংলা সীমান্ত থেকেও বেশ কিছু প্রাণীকে পাচারের সময়ে উদ্ধার করা হয়। গত বছর অসমের হাইলাকান্দি এলাকা থেকে উদ্ধার হয় বিপন্ন প্রজাতির সাতটি ‘ব্ল্যাক মাংকি’।