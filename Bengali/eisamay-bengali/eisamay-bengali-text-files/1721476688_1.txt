Tripura Tourism : শীত পড়লেই অসম সহ উত্তরপূর্ব ভারতের রাজ্যগুলিতে হাজির হয় পরিযায়ী পাখি। সাইবেরিয়া এবং ইউরোপের দেশ থেকে ত্রিপুরাতেও উড়ে আসে পরিযায়ী পাখির দল। এবাররেও ত্রিপুরার গোমতী জেলার উদয়পুরের সুখসাগর হ্রদে এসেছে এই পাখিরা। পক্ষীপ্রেমীদের অনেকেই এই সময়েই বেড়াতে যান সেখানে। ভিন দেশ থেকে উড়ে আসা পাখির দলকে দেখার আকর্ষণেই সেখানে যান তাঁরা। এই পক্ষীপ্রেমীদের জন্য এবার সুখবর শোনালো ত্রিপুরার বনবিভাগ। সুখসাগরে আসা এই পরিযায়ী পাখির দলে দেখা মিলিছে নতুন প্রজাতির পাখি। এই পাখির দল আসতেই সেখানে যেতে শুরু করেছেন পক্ষী প্রেমী এবং বিশারদরা। পক্ষী বিশেষজ্ঞরা জানান, এবারই প্রথম সেখানে দেখা পাওয়া গিয়েছে Ruff, Oriental pratincole এবং Common crane । তাঁরা জানান, Ruff মূলত দেখা যায় ইউরোপের দেশগুলিতে। আর রাশিয়ার সাইবেরিয়ায় পাওয়া যায় Oriental pratincole এবং Common crane।Assam State Zoo : ঠান্ডায় কাঁপছে উত্তরপূর্ব ভারত, চিড়িয়াখানার প্রাণীদের গরম রাখতে হিটার বসল গুয়াহাটিতে
ত্রিপুরার বায়োডাইভারসিটি বোর্ডের সদস্য দীপঙ্কর সিংহ বলেন, “এবারই এখানে প্রথম দেখা পাওয়া গিয়েছে সাইবেরিয়া এবং ইউরোপ থেকে আসা তিনটি প্রজাতির পাখি।” ত্রিপুরার এই পক্ষী বিশেষজ্ঞ বলেন, “চলতি বছরে তুলনায় অনেক পাখি এসেছে সুখসাগরে। সেখানে তাদের ওড়া এবং আনাগোনা এক কথায় ‘অ্যামেজিং’। ” ত্রিপুরার বনবিভাগের ডেপুটি কনজারভটর K G Roy বলেন, “ আমরাও লক্ষ্য করেছি যে এবার ভালো সংখ্যার পরিযায়ী পাখি এসেছে এই হ্রদে।“ তবে চলতি বছরে কত পাখি এসেছে তা এখনও গননা করা হয়নি । বনবিভাগের আধিকারিক বলেন, “ আগামী মাসেই আমরা ওই হ্রদে পক্ষী গণনার কাজ করব। তখনই আমরা বলতে পারব কতগুলি পরিযায়ীপাখি এসেছে।” কোন প্রজাতির কত পাখি এসেছে তাও লিপিবদ্ধ করা হবে বলেও জানিয়েছেন আধিকারিকরা। বন দফতরের Assistant Conservator অনিমা দাস জানান, গত বছর সেখানে ১ লাখ ৫৪ হাজার ৮টি পরিযায়ী পাখি এসেছিল।

Nagaland Birds : শোনা যাবে না কিচির-মিচির, থামবে ডানা ঝাপটানি? পাখি রক্ষায় শুরু সমীক্ষা
সুখসাগর হ্রদ ছাড়াও পরিযায়ী পাখি (Migratory bird) আসে সিপাইজলার wildlife sanctuary, Gomati reservoir, গোমতী wildlife sanctuary, আগরতলার কলেজ টিল্লা লেক, সিপাইজলার রুদ্রসাগর হ্রদ, Trishna wildlife sanctuary এবং NIT কলেজের কাছের জলাশয়ে। আধিকারিকরা জানান, প্রতিবছর ইউরোপ, আফ্রিকা এবং উত্তর আমেরিকা দেশ থেকে শতাধিক প্রজাতির পাখি আসে ত্রিপুরায়। Large Wader, Northern Shoveler, Greater Flamingo, Black Tail Godwit, Little Cormorant, Pheasant-tailed jacana জাতের পাখিরাও আসে সেখানে। অনিমা দাস বলেন, “ডিসেম্বর মাস থেকেই এখানে আসতে শুরু করে পাখিরা। সেগুলি ফিরে যায় মার্চ মাসে। ত্রিপুরা এই পাখিদের কাছে স্বর্গ। এখানে তাই সেগুলি প্রতিবছর আসছে।” পাখির সংখ্যা প্রতিবছর বাড়ছে বলেও জানান আধিকারিকরা। তাঁরা জানান, এই পাখিগুলিকে চোরাশিকারিদের হাত থেকে রক্ষা করা এবং পাখিগুলির যাতে কোন ক্ষতি না হয় সেই জন্য নজরদারি বাড়ানো হয়েছে। পাখিদের রক্ষার জন্য সাধারণ মানুষের মধ্যে সচেতনতাও বৃদ্ধি করা হচ্ছে।