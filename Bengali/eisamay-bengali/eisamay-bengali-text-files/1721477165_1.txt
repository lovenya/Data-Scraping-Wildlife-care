এই সময় ডিজিটাল ডেস্ক:চালকের তৎপরতায় রেলে চাপা পড়ে মৃত্যুর হাত থেকে রক্ষা পেল হাতি। ঘটনাটি ঘটেছে আলিপুরদুয়ারে। গতকাল মঙ্গলবার ডাউন মহানন্দা এক্সপ্রেসের চালকের তৎপরতায় এই দূর্ঘটনাটি এড়ানো গিয়েছে বলে বুধবার রেলের তরফে জানানো হয়েছে।আলিপুরদুয়ার ডিভিশনাল রেলওয়ে বিভাগ সূত্রে জানা গিয়েছে, মঙ্গলবার ভোরে আলিপুরদুয়ারের গুলমা ও সেবকের মাঝে রেললাইনে চলে আসে একটি পূর্ণবয়স্ক হাতি। সেই সময় তীব্র গতিতে ছুটে শিয়ালদাগামী মহাননন্দা এক্সপ্রেস। ভোরের বেলায় প্রবল ঠান্ডায় কুয়াশাচ্ছন্ন ছিল চারপাশ।

ঘন কুয়াশার মধ্যেই লাইনের ওপর একটি দাঁতাল হাতিকে দাঁড়িয়ে থাকতে দেখেন মহানন্দা এক্সপ্রেসের দুই চালক। সেই মুহূর্তে সাত পাঁচ না ভেবে হাতিটিকে বাঁচাতেই মরিয়া হয়ে ওঠেন কাজল কুন্ডু ও কে কুমার। তড়িঘড়ি ট্রেনের এমারজেন্সি ব্রেক কষে এক্সপ্রেস ট্রেনটি থামিয়ে দেন তাঁরা। তারপর হাতিটিকে সরাতে খুব একটা বেশি কসরত করতে হয়নি। বিপদ বুঝে ধীরে ধীরে রেললাইন থেকে নিজেই সরে যায় গজরাজ। তিনি সরে যেতেই ফের চলতে শুরু করে মহানন্দা এক্সপ্রেস।

আলিপুরদুয়ার ডিভিশনাল রেলওয়ে বিভাগের এক আধিকারিক জানান, মঙ্গলবার ভোরে গুলমা ও সেবকের মাঝে এই ঘটনাটি ঘটে। গতকাল ভোরে রেল লাইনের মাঝে হাতিটি দাঁড়িয়ে ছিল। ওই সময় ১৫৪৮৪ ডাউন মহানন্দা এক্সপ্রেস তীব্র বেগে ছুটে আসছিল। তবে গোটা ঘটনায় হাতিটি যেভাবে প্রাণে বাঁচল তাতে ওই চালকদের সম্পূর্ণ কৃতিত্ব দিয়েছেন ওই রেল আধিকারিক।
কোচবিহার: টিকা নিতে নারাজ, শিক্ষকের বাড়িতে তালা দিলেন পড়শিরা
প্রসঙ্গত উল্লেখ্য, গত ২৫ অগাস্টও একই ঘটনার সাক্ষী হয়েছিল আলিপুরদুয়ার। ডাউন কাঞ্চনকন্যা এক্সপ্রেস ট্রেনের চালকের তৎপরতায় সেবার প্রাণে বেঁচেছিল গজরাজের। ঘটনাটি ঘটেছিল ডুয়ার্সের চাপড়ামারি জঙ্গলে। আলিপুরদুয়ার থেকে শিলিগুড়িতে ঢোকার পথে নাগরাকাটা ও চালসার মধ্যে চামড়ামারি জঙ্গলে কাঞ্চনকন্যা এক্সপ্রেসের চালকেরা দেখতে পান, একটি হাতি রেললাইন ধরে এগিয়ে আসছে। সঙ্গে সঙ্গে ট্রেনের এমারজেন্সি ব্রেক কষে ট্রেন থামিয়ে দেন চালক। রেললাইনের ওপর দাঁড়িয়ে থাকা তারপর ট্রেনের হর্নের আওয়াজ শুনে সরে যায় গজরাজ। ঘটনাটি মোবাইলে ভিডিও করেন ট্রেনের দুই চালক।
Chandannagar: স্যানিটাইজেশনের মাধ্যমে ভোটপ্রচার, অভিনব উদ্যোগ তৃণমূল প্রার্থীর
বিগত বেশ কয়েক বছর ধরেই ডুয়ার্সে চাপা পড়ে হাতি মৃত্যুরএকাধিক ঘটনা ঘটেছে। এই দুর্ঘটনায় বিভিন্ন পশুপ্রেমী সংগঠনের তোপের মুখে পড়তে হয়েছে রেলকে। দুর্ঘটনা এড়াতে তরফে একাধিক ব্যবস্থা নেওয়া হলেও রেললাইনে হাতির আনাগোনা কমেনি।