Helicopter Service in Tripura : পর্যটকদের জন্য সুখবর। এবার ঊনকোটি (Unakoti) এবং নারকেলকুঞ্জ যাওয়ার জন্য কোনরকম হ্যাপা পোহাতে হবে না। এবার থেকে সহজেই ঘুরতে যাওয়া যাবে ত্রিপুরার (Tripura) এই দুটি জনপ্রিয় পর্যটন স্থল। কারণ, এবার সেখানে যাওয়ার জন্য হেলিকপ্টার সার্ভিস শুরু করল ত্রিপুরার পর্যটন দফতর। সেখানে পর্যটকদের আরও বেশি আকৃষ্ট করার জন্য Hawai Safar নামের এই হেলিকপ্টার পরিষেবা চালু করল ত্রিপুরার পর্যটন দফতর।Tripura Tourist Spot : ভারতের 'আঙ্করভাট', UNESCO হেরিটেজের তকমায় ত্রিপুরার ঊনকোটি
ত্রিপুরার পর্যটন দফতরের সচিব উত্তম কুমার চাকমা জানান, দেশি এবং বিদেশি পর্যটকরা যাতে সহজেই Ashurasthi Narkel Kunja এবং ঊনকোটি যেতে পারেন সেই কারণেই এই হেলিকপ্টার পরিষেবা চালু করা হচ্ছে। তিনি জানান, নারকেল কুঞ্জ যাওয়ার জন্য যাত্রী পিছু ভাড়া লাগবে ২৩০০ টাকা। আর, ঊনকোটির জন্য টিকিট করা হয়েছে ২৫০০ টাকার। হেলিকপ্টারে কোন যাত্রী ওই দুটি জায়গা যেতে চাইলে আগে থেকে টিকিট কাটতে হবে। এই জন্য যোগাযোগ করতে হবে ত্রিপুরার পর্যটন দফতরের (Tripura Tourism Department) সঙ্গে। জানানো হয়েছে, একটি হেলিকপ্টারে ৮ জন যাত্রী যেতে পারবেন। তবে, জরুরী কোন দরকার পড়লে হেলিকপ্টার বন্ধ রাখা হবে।

উল্লেখ্য, UNESCO-এর বিশ্ব ঐতিহ্যশালী স্থানের তালিকায় জায়গা পেতে চাইছে ঊনকোটি। আগরতলা থেকে প্রায় ১৭৮ কিলোমিটার দূরে, কৈলাসহর এলাকায় পাহাড়-জঙ্গল ঘেরা রঘুনন্দন পাহাড়ে অবস্থিত ঊনকোটি। এই পর্যটন কেন্দ্র শৈব তীর্থ হিসাবেও পরিচিত। সেখানের প্রধান আকর্ষণ পাহাড়ের গায়ে খোদাই করা মূর্তি। সেগুলির মধ্যে সবচেয়ে উল্লেখ যোগ্য হল জটাধারী শিব এবং ৩০ ফুট উঁচু কালভৈরবের মূর্তি। ঐতিহাসিকদের মতে, ঊনকোটির অভিনব ভাস্কর্য তৈরী হয়েছিল অষ্টম বা নবম শতাব্দীতে। এই জায়গা ‘Angkor Wat of the North-East’ নামেও পরিচিত।

Sikkim Tourism : পর্যটকদের জন্য দুঃসংবাদ! নাগাড়ে তুষারপাতে বন্ধ নাথুলা-ছাঙ্গু লেক
ত্রিপুরার পর্যটন সচিব জানান, ঊনকোটি World Heritage Site তকমা পাওয়ার দৌড়ে আছে। এই স্বীকৃতি পেলে এই ঐতিহাসিক জায়গার আকর্ষণ আরও বৃদ্ধি পাবে। এরই সঙ্গে পর্যটকদের সুবিধা দিতে একাধিক পদক্ষেপ নেওয়া হচ্ছে বলেও জানিয়েছেন ত্রিপুরার পর্যটন দফতরের সচিব। তিনি জানান, সেখানে পর্যটকদের আকৃষ্ট করার জন্য ৪৯টি নতুন এবং আধুনিক log huts তৈরি করা হচ্ছে। এগুলির মধ্যে ৩১টি ইতিমধ্যে চালু করা হয়েছে। এইগুলি করা হয়েছে সিপাইজলা অভয়ারণ্য (Sepahijala wildlife Sanctuary), Tepania park, আমবাসা, বড়ামুড়া ইকো পার্ক (Baramura Ecopark) এবং নারকেল কুঞ্জ এলাকায়।

Agartala Ujjayanta Palace : ত্রিপুরার পর্যটনে নয়া সংযোজন, এশিয়ার বৃহত্তম ঝর্না তৈরি হবে আগরতলায়
ত্রিপুরার অন্যতম পর্যটনকেন্দ্র নীরমহল। এই Neermahal-এর সৌন্দর্যায়নের করা করা হয়েছে। সেখানে করা হয়েছে ওয়াচ টাওয়ার, গ্যালারি সহ একাধিক জিনিস। যাতায়াতের রাস্তা নতুন করে করা হয়েছে। সেই সঙ্গেই উজ্জয়ন্ত প্রাসাদে (Ujjayanta Palace) লাইট অ্যান্ড সাউন্ড করা হচ্ছে । এই কাজের জন্য বরাদ্দ করা হয়েছে ৮.৮৮ কোটি টাকা।