কুবলয় বন্দ্যোপাধ্যায়
হাতেগোনা কিছু শকুন এখনও টিকে আছে বটে এ রাজ্যে৷ কিন্ত্ত তাদের একটিও নেই প্রকৃতির বুকে৷ সব ক’টিই রয়েছে একটি কৃত্রিম প্রজনন কেন্দ্রে৷ সেখানেই সযত্নে তাদের লালন -পালন করা হচ্ছে৷ সংখ্যাটা মোটে ১২৫৷ শকুনের মানচিত্রে এমনই করুণ দশা এ তল্লাটের৷ আলিপুরদুয়ারে রাজভাতখাওয়ায় বম্বে ন্যাচারাল হিস্ট্রি সোসাইটির (বিএনএইচএস ) উদ্যোগে গড়ে তোলা শকুন প্রজনন কেন্দ্র ছাড়া বর্তমানে এই রাজ্যে সত্যিই আর কোথাও শকুনের অস্তিত্ব নেই৷ আজ , শনিবার আন্তর্জাতিক শকুন সচেতনতা দিবসের প্রাক্কালে মিলল এমনই চাঞ্চল্যকর তথ্য৷ অথচ রেললাইনের ধারে , আবর্জনার স্তূপে , এমনকী ছোটখাটো জঞ্জালের গাদাতে কয়েক বছর আগেও দিব্যি চোখে পড়ত একপাল শকুন খেয়ে চলেছে কোনও জন্ত্তর দেহ৷

আর এখন ? বহু চেষ্টাতেও দেখা মেলে না তাদের৷ মিলবে কী করে ? নেই যে ! আইইউসিএন -এর সংরক্ষণ তালিকায় কয়েক বছরের মধ্যেই ওরা ‘চিন্তার কারণ নেই ’ (লিস্ট কনসার্নড ) স্তর থেকে পৌঁছে গিয়েছে ‘বিলুন্তপ্রায় ’ (নিয়ারলি থ্রেটেনড ) পর্যায়ে৷ উপযুক্ত সচেতনতা ছাড়া বিলুন্তি থেকে শকুনকে রক্ষা করার আর কোনও উপায় নেই বলে মনে করছেন পরিবেশবিদরা৷ তাই ২০০৯ থেকে সেপ্টেম্বরের প্রথম শনিবারকে আন্তর্জাতিক শকুন সচেতনতা দিবস হিসেবে পালন করা শুরু হয়েছে৷ রাজাভাতখাওয়া ছাড়াও বিএনএইচএস -এর উদ্যোগে গোটা দেশে আরও তিনটি শকুন প্রজনন কেন্দ্র তৈরি করা হয়েছে৷ এই চারটি কেন্দ্রই আপাতত ভারতে শকুনের বিলুন্তির পথ আটকে চলেছে প্রাণপণে৷ হরিয়ানা , পশ্চিমবঙ্গ , অসম ও মধ্যপ্রদেশে তৈরি এমন চারটি কেন্দ্রে লালন করা হচ্ছে প্রায় ৫৫০টি শকুন৷ ১৯৯০ -এর দশকের একেবারে গোড়ার দিকে ‘অস্বাভাবিক ’ ঘটনাটা প্রথম নজরে আসে মুম্বইয়ের পার্সি সমাজের৷ মৃত্যুর পর মৃতদেহ ‘টাওয়ার অফ সাইলেন্সে ’ রেখে চিল -শকুনকে খাইয়ে জীবসেবা করাই ওই সমাজের রীতি৷ পার্সিরা লক্ষ্য করেন , টাওয়ার অফ সাইলেন্সের ছাদে পড়ে থাকা দেহগুলো কয়েক মাস পরও শকুনের খাদ্যে পরিণত হয়নি৷ কারণ অনুসন্ধান করতে গিয়ে হতবাক পরিবেশবিদরা জানতে পারেন , কোনও এক অজ্ঞাত কারণে মুম্বই চত্বর থেকে বেবাক লোপ পেয়ে গিয়েছে শকুন৷ তখনই জানা যায় , এ ছবি আদৌ শুধু মুম্বইয়ের নয় --- গোটা দেশেরই৷

অথচ ১৯৮০ -র দশকের শেষে ভারতীয় উপমহাদেশে শকুনের সংখ্যা ছিল চার কোটি৷ কমতে কমতে বর্তমানে তা মেরেকেটে মাত্র এক লক্ষ৷ ভারতে শকুন রক্ষার জন্য গঠিত বিএনএইচএস -এর ‘সেভ ভালচার ’ প্রকল্পের অন্যতম কর্তা বিভু প্রকাশ বলছেন , ‘গবাদিপশুকে ডাইক্লোফিন্যাক নামে এক ধরনের ওষুধ দেওয়া হত৷ মৃত জন্ত্তর দেহ থেকে ওই ওষুধ শকুনের দেহে ঢুকত৷ এই ওষুধ শকুনের জন্য প্রাণঘাতী৷ পরোক্ষ ভাবে ডাইক্লোফিন্যাক ও তার বিপাকজাত যৌগটি খেয়েই ভারতে শকুনের চারটি প্রজাতি আজ বিলুন্তির মুখে৷’ পশ্চিমবঙ্গের রাজাভাতখাওয়ায় বিএনএইচএস -এর উদ্যোগে যে শকুন প্রজনন কেন্দ্রটি গড়ে তোলা হয়েছে , তার দায়িত্বপ্রান্ত সৌম্য চক্রবর্তী জানালেন , ‘গত বছর আমরা রাজ্যে একটা সমীক্ষা করেছিলাম৷ তাতে গোটা বাংলায় আমরা কোনও শকুন পাইনি৷ কোথাও হয়তো দু’-একটা থেকে যেতেই পারে৷ কিন্ত্ত তা আদৌ কোনও আশার কথা নয়৷ ’ রাজাভাতখাওয়ার পাঁচ একর জায়গা নিয়ে যে শকুন প্রজনন কেন্দ্রটি রয়েছে , তাতে সাত কর্মীর তত্ত্বাবধানে তিন প্রজাতির ১২৫টি শকুনকে লালন করা হচ্ছে৷ এই কেন্দ্রের উদ্দেশ্য , ৬০০ জোড়া শকুন পরিবেশে ছেড়ে দেওয়া৷ কলকাতার পক্ষীপ্রেমী সংগঠন প্রকৃতি সংসদের সদস্য কুশল মুখোপাধ্যায় জানাচ্ছেন , ‘শকুনের সংখ্যা এ ভাবে কমে যাওয়ার ঘটনা খুবই উদ্বেগজনক৷ বিএনএইচএস -এর দিকেই তাকিয়ে রয়েছি আমরা৷ ’ সরকারি ভাবে শকুন বাঁচানোর উদ্যোগ নেওয়ার পরে অবশ্য গবাদিপশুর জন্য ডাইক্লোফিন্যাক বিক্রি বন্ধ হয়ে গিয়েছে৷ কলকাতার এক পশুরোগের ওষুধ বিক্রির দোকানের কর্ণধার অনিন্দ্য বর্মন জানালেন, ‘এই ওষুধ বিক্রি বন্ধ করার আবেদন জানিয়ে চিঠি এসেছিল প্রধানমন্ত্রীর দন্তর থেকে৷ তাই এ ওষুধ আর বিক্রি হয় না৷’