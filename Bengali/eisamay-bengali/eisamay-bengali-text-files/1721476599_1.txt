গত কয়েকদিনে উত্তরবঙ্গে (North Bengal) উদ্ধার হয়েছে একের পর এক ক্যাঙ্গারু (Kangaroos)। এর সঙ্গে কারা যুক্ত তা এখনও জানা যায় নি। তবে, তদন্ত শুরু হয়েছে। আর এই ক্ষেত্রে মিজোরামের যোগ উড়িয়ে দিচ্ছেন না তদন্তকারী আধিকারিক ও বন বিভাগের আধিকারিকরা। তাদের ধারণা, এই ক্যাঙ্গারু পাচারের সঙ্গে যোগ থাকতে পারে মিজোরামের (Mizoram)।উত্তরবঙ্গে ক্যাঙারু রহস্য! আড়ালে কারা?
আবার, আধিকারিকরা জানাচ্ছেন, এই দেশে কোথাও ক্যাঙ্গারুর জন্ম দেওয়া হয় না। এই রকম ব্যবস্থা আছে মায়ানমার ও ইন্দোনেশিয়ায়। সেখান থেকে মায়ানমার সীমান্ত দিয়ে মিজোরামে আনা হতে পারে এই ‘লাল ক্যাঙ্গারু’। সেখান থেকেই এইগুলি পাচার করা হচ্ছিল।

জলপাইগুড়ির পর এবার মৃত ক্যাঙারু উদ্ধার শিলিগুড়িতে!
গত কয়েকদিনে উত্তরবঙ্গে পাওয়া গিয়েছে একের পর এক অস্ট্রেলিয়ান 'ক্যাঙারু'। গত শুক্রবার রাতে শিলিগুড়ির কাছে গজলডোবার ক্যানেল রোড ও ফারাবাড়ি থেকে তিনটি ক্যাঙারু উদ্ধার হয়।তার পরদিন সকালে ফারাবাড়িতে একটি ক্যাঙারুর মৃতদেহ পাওয়া যায়। আর এই ক্যাঙারু রহস্য উদঘাটন করতে মাঠে নেমে পড়েছে বন দফতর।

একাংশের মতে এগুলিকে শিলিগুড়ি হয়ে নেপাল কিংবা বাংলাদেশে পাঠানোর উদ্দেশ্য ছিল। আবার এই ক্যাঙারুগুলিকে ইন্দোরে পাঠানো হচ্ছিল বলেও একটি সূত্র দাবি করেছে। ক্যাঙারু উদ্ধার হওয়ায় ইতিমধ্যেই উচ্চ পর্যায়ের তদন্তের নির্দেশ দিয়েছেন রাজ্যের বনমন্ত্রী জ্যোতিপ্রিয় মল্লিক।
লরির নীচে লুকানো চেম্বারে গোরু! পাকড়াও বাংলার ২ 'পুষ্পা'!!
সম্প্রতি মিজোরামে একটি অবৈধ ক্যাঙারুর প্রজনন কেন্দ্র সামনে এসেছে। সেখানে অবৈধভাবে ক্যাঙারুর প্রজনন করা হয় বলে অভিযোগ। সেখান থেকে সেগুলি ইন্দোরের চিড়িয়াখানায় নিয়ে যাওয়া হচ্ছিল। ইন্দোর চিড়িয়াখানার কিউরেটর Nihar Parulekar দাবি করেন, মিজোরামের ওই সংস্থা তাদেরকে আগেই Budgerigars দিয়েছে। এবার ওই ক্যাঙ্গারু দেওয়ার কথা ছিল। এই নিয়ে তাঁদের কাছে কাগজপত্র আছে বলেও জানান তিনি।

যদিও মিজোরামের বনবিভাগের শীর্ষ আধিকারিক Pu C Chawnghmingliana জানিয়েছেন, তাঁদের রাজ্যে এমন কোনও প্রজনন কেন্দ্র আছে বলে তাঁর জানা নেই।
খাবারের খোঁজে লোকালয়ে এসে মৃত্যু হাতির, খাদ্যে বিষক্রিয়া? ধন্দে বন দফতর
এদিকে Wildlife Crime Control Bureau –এর রিজিওয়ানাল ডেপুটি ডিরেক্টর অগ্নি মিত্র জানান, ক্যাঙ্গারুর মত প্রাণীর প্রজনন করতে একটি বিশেষ শর্তের প্রয়োজন হয়। তা এখানে পাওয়া যায় না। মায়ানমার এলাকায় এর জন্ম দিয়ে সীমান্ত পার করে এদেশে আনা হতে পারে ক্যাঙ্গারুগুলিকে।

বারোবিশায় উদ্ধার হওয়া ক্যাঙারুগুলিকে আপাতত শিলিগুড়ির বেঙ্গল সাফারিতে রাখা হয়েছে। ক্যাঙারুগুলি কিছুটা দুর্বল রয়েছে বলে জানিয়েছেন বেঙ্গল সাফারি পার্কের ডিরেক্টর দাওয়া সাংমু শেরপা। চিকিৎসকদের পর্যবেক্ষণে রাখা হয়েছে ক্যাঙারুগুলি।

এদিকে ওই ক্যাঙ্গারুগুলিকে আলিপুর বা ঝাড়গ্রাম চিড়িয়াখানায় আনতে হলেও সেন্ট্রাল জু অথরিটির অনুমোদন দরকার বলে জানিয়েছেন রাজ্যের বনকর্তারা।