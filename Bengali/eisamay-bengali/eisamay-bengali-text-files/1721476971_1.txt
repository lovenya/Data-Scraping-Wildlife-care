এই সময় ডিজিটাল ডেস্ক: জিম্বাবুয়ে সারা বিশ্বে অন্যতম দুটি বিষয়ের জন্য সকলের পরিচিত। প্রথমটি ক্রিকেট হলে দ্বিতীয়টি অবশ্যই হাতি। এবার সেই হাতির ক্রমাগত বাড়তে থাকা সংখ্যা এমন দুশ্চিতায় ফেলেছে জিম্বাবুয়ে সরকারকে, যে শেষ পর্যন্ত হাতি বিক্রির পথে হাঁটতে চলেছে জিম্বাবুয়ে।

মঙ্গলবার ভিক্টোরিয়া ফলসে আয়োজিত আফ্রিকান ইউনিয়ান/ইউনাইটেড নেশনস ওয়াইল্ডলাইফ সামিটে সাংবাদিকদের মুখোমুখি হয়ে জিম্বাবুয়ের প্রেসিডেন্ট এমারসন ম্যানানগাগওয়া বলেন, বর্তমানে জিম্বাবুয়েতে হাতির সংখ্যা ৮৫ হাজার। কিন্তু মাত্র ৫০ হাজার হাতির বসবাসের মতই রসদ রয়েছে জিম্বাবুয়ে সরকারের কাছে। তাই জিম্বাবুয়ে সরকার প্রতিবেশী বা বিশ্বের যেকনও রাষ্ট্রকে হাতি তাঁদের নিজেদের দায়িত্বে বিক্রি করতে বা দান করতে প্রস্তুত। কারণ তাদের দেশে অতিরিক্ত ৩৫ হাজার হাতির থাকার মত পরিবেশ নেই।

জিম্বাবুয়ের রাষ্ট্রপতি আরও বলেন, গৃহযুদ্ধের জেরে ইতোমধ্যে সরকার খনিগুলির ওপর থেকে অধিকার হারিয়েছে। পাশাপাশি অস্থির পরিস্থিতে থেকে নিজেদের বাঁচাতে জিম্বাবুয়ের বন্যপ্রাণীরা দক্ষিণ দিকে সরে এসেছে। যার জেরে হাতি ও বুনো মহিষের দলের সঙ্গে বর্তমানে এলাকা দখলের লড়াই শুরু হয়েছে। যার জেরেই বিশ্বের কাছে হাতি কেনার এই মানবিক আবেদন তিনি রাখছেন বলে জানিয়েছেন প্রেসিডেন্ট এমারসন ম্যানানগাগওয়া।

কিছু বছর আগে জিম্বাবুয়ে ৯০টি হাতি ১৮ কোটি টাকার বিনিময়ে দুবাইকে বিক্রি করেছিল। এবার সেই একই পথে হাঁটতে চলেছে জিম্বাবুয়ে। গত দুই দশক ধরে বেশ কিছু আফ্রিকান দেশ হাতিরদাঁত ও গন্ডারের সিং বিক্রি করে প্রায় ৪ হাজার ১৫৪ কোটি টাকা আর্থিক সাহায্য করেছে জিম্বাবুয়েকে। কিন্তু হালেই হাতির দাঁত বিক্রির ওপর আন্তর্জাতিক নিষেদ্ধাজ্ঞা নেমে আসায় সেই অর্থিক সাহায্য বন্ধ হয়েছে। আর তাই এবার বিশ্বের কাছে সাহায্য চাইল জিম্বাবুয়ে সরকার।