Magh Bihu Festival : মাঘ বিহু বা বোগালি বিহুতে (Magh Bihu) মেতে উঠতে পুরোপুরি তৈরি অসম (Assam)। এখন মাঘ বিহুর উৎসবে মাছ ধরা একটি অবিচ্ছেদ্য অংশ হয়ে উঠেছে। অনেকেই এই বিহুর জন্য প্রয়োজনীয় জিনিস কেনার সঙ্গেই কিনে এনেছেন মাছ ধরার সরঞ্জামও। কিন্তু তাঁদের জন্য দুঃসংবাদ শোনালো অসমের প্রশাসন এবং বনবিভাগ। এবার মাঘ বিহুর সময়ে কাজিরাঙা জাতীয় উদ্যানে (Kaziranga National Park) মাছ ধরার ক্ষেত্রে নিষেধাজ্ঞা জারি করা হয়েছে। চাষের মরশুম শেষ হওয়ার পরেই প্রতি বছর মকর সংক্রান্তির (Makar Sankranti) সময়েই অসমে পালিত হয় মাঘ বিহু। সংক্রান্তির আগের দিনেই ‘উরুখা’র মাধ্যমে শুরু হয় এই উৎসব। কোনও কোনও এলাকায় সাতদিন ধরে চলে উৎসব। এই সময়ে রঙিন হয়ে ওঠে অসম। সাজিয়ে তোলা হয় ঘরবাড়ি। তৈরি করা হয় বাঁশ এবং খড় দিয়ে ‘বেলা ঘর’। এই সবই এই উৎসবের অঙ্গ। আর এই সময়েই অনেকেই দলবেঁধে চলে আসেন Kaziranga National Park। সেখানে সবাই মিলে, দিনভর হুল্লোড় করে মাছ ধরেন তাঁরা।Magh Bihu 2023 : মাঘ বিহু পালনে সেজে উঠছে অসম, চলছে শেষ মুহু্র্তের প্রস্তুতি
এবার এই মাছ ধরার ক্ষেত্রে নিষেধাজ্ঞা জারি করা হয়েছে কাজিরাঙা জাতীয় উদ্যানে। সেখানে বিলে বা জলাশয়ে শুধুমাত্র মাছ ধরা নয়, এবার এই সময়ে ওই জাতীয় উদ্যানে দল বেঁধে প্রবেশের ক্ষেত্রেও কার্যত নিষেধ করা হয়েছে। তাই মন খারাপ সেখানের বাসিন্দাদের। এই নিয়ে নির্দেশিকা জারি করেছেন গোলাঘাটের জেলাসাশক P Uday Praveen। জানিয়ে দেওয়া হয়েছে, এই উৎসবের সময়ে কাউকেই প্রবেশ করতে দেওয়া হবে না Kaziranga National Park-এ। জেলাশাসক ওই নির্দেশিকাতে জানিয়েছেন, সবাই মিলে একসঙ্গে এই এলাকায় ঢুকে পড়ায় জঙ্গলের শান্তি বিঘ্নিত হয়। সেখানের থাকা প্রাণীরাও বিরক্ত হয়। এইসঙ্গে সেখানে আইনশৃঙ্খলা রক্ষা করা নিয়েও একটি সমস্যা দেখা দেয়। সেই কারণেই কাজিরাঙা জাতীয় উদ্যান এলাকায় ১৪৪ ধারা জারি করা হয়েছে।

Ganga Vilas Cruise : ৫১ দিনে বারানসী থেকে অসম, চালু হচ্ছে বিশ্বের দীর্ঘতম রিভার ক্রুজ
প্রায় ৪৩০ বর্গকিলোমিটার এলাকা জুড়ে এই কাজিরাঙা জাতীয় উদ্যান। UNESCO-র বিশ্ব ঐতিহ্যশালী জায়গা হিসাবে স্বীকৃতি পেয়েছে একশৃঙ্গ গণ্ডারের আবাসস্থল। এই জাতীয় উদ্যানে শুধু গণ্ডার নয়, আছে বাঘ, হাতি সহ বিভিন্ন ধরনের পশু এবং পাখিও। ওই নির্দেশিকাতে জানিয়ে দেওয়া হয়েছে, এখন সেখানে কেউ প্রবেশ করলে তা অবৈধ হিসাবে চিহ্নিত করা হবে। তা Wildlife (Protection) Act, 1972 অনুসারে জামিনের অযোগ্য এবং শাস্তিযোগ্য হিসাবে বিবেচিত হবে। ওই জাতীয় উদ্যানের পাশ দিয়ে গিয়েছে জাতীয় সড়ক। প্রচুর মানুষ সেখানে মাছ ধরার জন্য এলে জাতীয় সড়কে যাতায়াতের সমস্যা হয়। তাও যাতে না হয় সেই কারণেই এই নির্দেশিকা জারি করা হয়েছে বলেও জানিয়েছেন গোলাঘাটের জেলাশাসক।