সুস্থ হয়ে যাওয়ার পর আর বাচ্চাকে ফেরত নিল না মা। তামিলনাড়ুর কোয়েম্বাটুরে গত ৩০ মে একটি অসুস্থ মা হাতিকে উদ্ধার করে বনদফতর। তার সঙ্গে একটি বাচ্চাও ছিল। মা হাতিটিকে শুশ্রূষার পর সুস্থ করে জঙ্গলে ছেড়ে দেওয়া হয়।কিন্তু অনেক চেষ্টা সত্ত্বেও মা হাতিটির সঙ্গে পাঠানো যায়নি তার শাবককে। মা হাতি ছেড়ে চলে যায় তার শাবককে। অবশেষে তাকে ফিরিয়ে আনা হয় নীলগিরির মুদুমালাই জাতীয় উদ্যানের হাতির শিবিরে।



গোটা ঘটনাটি আইএএস অফিসার সুপ্রিয়া সাহু সোশ্যাল প্ল্যাটফর্মে শেয়ার করেছেন। তিনি জানিয়েছেন, মায়ের প্রত্যাখ্যানের পর হস্তিশাবকটি একা একাই ঘুরে বেড়াচ্ছিল জঙ্গলে। বনকর্মীরা বাধ্য হয়ে অত্যন্ত সহানুভূতির সঙ্গে এবং দায়িত্বশীলতার সঙ্গে হস্তিশাবকটির যত্ন নিতে শুরু করেছেন।

আইএএস অফিসার সুপ্রিয়া সাহু সোশ্যাল মিডিয়ায় বলেছেন, ‘আমরা একটি মা প্রত্যাখ্যাত হস্তিশাবককে আপন কের নিয়েছি। অসুস্থ অবস্থায় এই শিশুটির মাকে উদ্ধার করা হয়েছিল। বাচ্চাটিকে নিয়ে জঙ্গলের মধ্যে শুয়েছিল। গত ৩ জুন হাতিটিকে উদ্ধার করে বনদফতর। মায়ের প্রত্যাখ্যানের পর হস্তিশাবকটিকে থেপ্পাকাদু হাতি ক্যাম্পে ফিরিয়ে আনা ছাড়া আর কোনও উপায় ছিল না।’



ঘটনার ইতিবাচক দিকটি তুলে ধরে পোস্টটিতে বলা হয়েছে, ‘শিশুটির সঙ্গে আরও দুটি শিশু হাতি এবং ২৭টি বড় হাতির সঙ্গে থাকবে। আমাদের অভিজ্ঞ মাহুতরা হাতিদের নিঃশর্ত ভালবাসা এবং সেবার জন্য পরিচিত। এখানে আমরা ছোট্টো যোদ্ধাকে আমাদের শুভেচ্ছা জানাই।’

সুপ্রিয়া সাহুর পোস্টটি ২৩ হাজারেরও বেশি ভিউ পেয়েছে। এবং এক হাজারেরও বেশি প্রতিক্রিয়া জানিয়েছেন নেটিজেনরা। অনেকেই তাদের সেবার জন্য বনকর্মীদের ধন্যবাদ জানিয়েছেন।

সুপ্রিয়া সাহু নিয়মিত তাঁর সোশ্যাল মিডিয়ায় বন্যপ্রাণীদের পজিটিভ খবর শেয়ার করেন।

পরিবেশ, বন ও জলবায়ু পরিবর্তন মন্ত্রকের মতে, এখনও পর্যন্ত ১৪টি রাজ্যে ৩৩ টি হাতির সংরক্ষণাগার তৈরি করা হয়েছে। গুরুত্বপূর্ণ হাতির আবাসস্থলগুলিকে হাতির সংরক্ষণাগার হিসেবে ঘোষণা করা হয়েছে।

এলিফ্যান্ট রিজার্ভগুলি বাঘ সংরক্ষণ, বণ্যপ্রাণী অভযারণ্য এবং সংরক্ষিত বনগুলির সাথে ওভারল্যাপ করে, যেগুলি বন্যপ্রাণী সুরক্ষা আইন ১৯৭২, ভারতীয় বন আইন ১৯৭২ এবং অন্যান্য রাজ্য নির্দিষ্ট আইনের অধীনে সুরক্ষিত রয়েছে।

সোশ্যাল মিডিয়ায় পোস্ট হতেই মন্তব্যে ভরিয়ে দেন নেটিজেনরা। একজন লিখেছেন, ‘বাচ্চা হাতিটিকে উদ্ধার করে পরিচর্যা কেন্দ্রে নিয়ে যাওয়ার জন্য আপনাদের ধন্যবাদ। এটি প্রাথমিকভাবে শিশুর জন্য প্রথমিকভাবে কঠিন হবে কিন্তু যতদিন যাবে, শিশুটি নতুন পরিবেশে এবং তার নতুন বন্ধুদের সঙ্গে খাপ খাইয়ে নেবে। আশা করি হাতির বাচ্চাটি ভালোভাবে বেড়ে উঠবে।’