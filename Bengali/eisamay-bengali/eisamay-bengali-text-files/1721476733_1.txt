শিলাদিত্য সাহা
আপনি কি বন্যপ্রাণ ভালোবাসেন ? প্রথাগত কোনও শিক্ষা বা হাতেকলমে প্রশিক্ষণ না থাকলেও বন্যপ্রাণ সংরক্ষণে সরাসরি যুক্ত হওয়ার অদম্য ইচ্ছা রয়েছে ? বাঘের পায়ের ছাপ গোনা , হাতিদের নিরাপদ করিডর রক্ষা করার কাজে নেমে পড়ার সাহস রাখেন ?তা হলে সামনে জ্যাকপট !কারণ রাজ্য বন দন্তর এ বার সরাসরি সাধারণ মানুষকে বন্যপ্রাণ সংরক্ষণের কাজে যুক্ত করতে চলেছে৷ আর সেই কারণেই তৈরি করা হয়েছে ‘বন্যপ্রাণ সাথী প্রকল্প’৷

সম্প্রতি বন দন্তরের তরফে নোটিফিকেশন জারি করে ওই প্রকল্পের জন্য একটি উচ্চক্ষমতাসম্পন্ন কমিটি গড়া হয়৷ রাজ্যের মুখ্য বনপালের নেতৃত্বাধীন সেই কমিটির প্রথম বৈঠক ছিল সোমবার , বিকাশ ভবনে৷ সেই বৈঠকেই স্থির হয়েছে , আগামী ১৬ মার্চ থেকে ৬ এপ্রিল পশ্চিমবঙ্গ বন দন্তরের সরকারি ওয়েবসাইটে বাংলার বন্যপ্রাণ -প্রেমী মানুষের থেকে আবেদনপত্র গ্রহণ করা হবে৷ সেই আবেদনপত্র বাছাই শেষে বিশেষ প্রশিক্ষণের জন্য ডাকা হবে উত্সাহীদের৷ তাঁদের হাতেকলমে শেখানো হবে বন্যপ্রাণ সংরক্ষণের কাজ৷ সঙ্গে থাকবে ভবিষ্যতে সরকারের সঙ্গে কাঁধে কাঁধ মিলিয়ে সংরক্ষণের কাজে যুক্ত হওয়ার সুযোগ৷ তবে সবটাই কিন্ত্ত আগ্রহীদের নিজের খরচে৷ সরকার শুধু তাদের ‘লজিস্টিক ’ ব্যবহারের সুযোগ দেবে৷

কেন এই উদ্যোগ ?রাজ্যের মুখ্য বনপাল প্রদীপ ব্যাসের কথায় , ‘বন্যপ্রাণ নিয়ে উত্সাহ সমাজের সর্বস্তরেই রয়েছে৷ সেই উত্সাহটাই আমরা একটা কার্যকরী শক্তিতে পরিণত করতে চাই যেখানে ডাক্তার , শিক্ষক , ইঞ্জিনিয়ার --- যে কোনও ধারার মানুষ বন্যপ্রাণ সংরক্ষণে আমাদের সঙ্গে সরাসরি যুক্ত হতে পারেন৷ তাতে সচেতনতাও বাড়বে , আর ভবিষ্যতে এই মানুষরাই হবেন আমাদের ‘গুডউইল অ্যাম্বাসাডর ’৷ সাবালক , শারীরিক ভাবে সক্ষম এবং নিজের ব্যয়ভার বহনে রাজি ব্যক্তিরাই আমাদের সঙ্গে কাজ করতে পারবেন৷

তার জন্য ঘরে -বাইরে প্রশিক্ষণের ব্যবস্থা (বন্যপ্রাণ ও জঙ্গল সম্পর্কে ধারণা তৈরি ) আমরাই করব৷ প্রশিক্ষিতদের তার পর আমরা ফরেস্ট গার্ড, রেঞ্জ অফিসার এবং অন্যান্য বনকর্মীদের সঙ্গে যে কোনও প্রয়োজনে হাতে হাত লাগিয়ে সংরক্ষণের কাজ করার জন্য ডাকব৷ ’বন্যপ্রাণ সাথী প্রকল্প কমিটির সদস্য জয়দীপ কুণ্ডুর বক্তব্য , ‘এটা অত্যন্ত সাধু উদ্যোগ৷ কত মানুষ বন্যপ্রাণ ভালোবাসলেও তার জন্য কিছু করার সুযোগ পান না৷ মানুষ ও বন্যপ্রাণের মধ্যে সেই সেতুবন্ধনের কাজটাই করবে বন দন্তর৷ ’ কমিটির আর এক সদস্য বিশ্বজিত্ রায়চৌধুরীর কথায় , ‘অনেকেই বলতেন , শুধু বন্যপ্রাণের ছবি তুলে কী করব ! এ বার তাদের সামনে সত্যিই কিছু করার সুযোগ এল৷ কর্নাটকে এ ভাবে দারুণ কাজ হয়েছে , ফ্রান্স -ব্রিটেনেও উত্সাহীরা নিজেদের খরচে বন্যপ্রাণ রক্ষায় সরকারকে সাহায্য করে৷ আমরাও সেই লক্ষ্য নিয়েই নেমেছি৷ ’বনেবাদাড়ে ঘুরতে পছন্দ করা বঙ্গবাসীর কাছে সুযোগটা কিন্ত্ত মন্দ নয়৷