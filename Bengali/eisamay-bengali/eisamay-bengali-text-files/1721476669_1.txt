মায়াবী চোখ। পিঠে কালো ডোরা। আর পেয়ারা ভক্ত। এহেন চতুষ্পদী এক খাঁটি ভারতীয়র বিদেশযাত্রা। চিরতরে প্রবাসীর তকমা পেতে চলেছে সে। এর জন্য কম ধকল পোহাতে হয়নি তাকে। সইতে হয়েছে ৩ সপ্তাহের লম্বা সমুদ্র যাত্রার কষ্ট! বিদেশ বিভুঁইয়ে এখনও অবশ্য স্থায়ী ঠিকানা পাওয়া হয়নি। তবে তার জন্য ‘পাকা ঘর’ খুঁজতে লেগে গিয়েছে সেখানকার লোকজন। হাজার হোক ‘বিদেশি মেহমান’ বলে কথা! তবে বিদেশে গিয়ে মানিয়ে নিতে খুব সমস্যা হচ্ছে না এই ভারতীয় বংশোদ্ভূতর। বহাল তবিয়তেই রয়েছে সে।

টেস্টিং-এর সময় প্রকাশ্যে Royal Enfield Super Meteor 650, শীঘ্রই হবে লঞ্চ?

কে এই চতুষ্পদী? তার নাম Zippy। ছোট্ট এক ভারতীয় কাঠবেড়ালি। সম্প্রতি একটি নৌকা থেকে তাকে উদ্ধার করা হয়। ৩ সপ্তাহের সমুদ্র যাত্রা করে Scotland পৌছেছে সে। সেখানকার North East Wildlife and Animal Rescue Centre-র তরফে জানানো হয়েছে, ওখানকার বিশ্ববিদ্যালয়ের ২ ছাত্রী একটি নৌকার মধ্যে কাঠবেড়ালিটিকে দেখতে পায়। সংস্থার তরফে আরও দাবি করা হয়েছে, সমুদ্র যাত্রার সময় বড় খাঁচার মধ্যে ছিল Zippy। লম্বা সমুদ্র যাত্রার ধকল পড়ায় প্রথম অবস্থায় কিছুটা ঝিমিয়ে পড়েছিল সে। ঠিক মতো খাওয়া দাওয়া করছিল না। পরে অবশ্য তার আচরণে বদল আসে। এখন আবার স্বাভাবিক খাওয়া দাওয়া করছে Zippy। এখন ওই কাঠবেড়ালির জন্য আরও বড় খাঁচার খোঁজ করছে North East Wildlife and Animal Rescue Centre। তাকে পাকাপাকিভাবে কোথায় রাখা যায় তারও চিন্তাভাবনা শুরু করেছে কর্তৃপক্ষ।

Train Ticket: কনফার্ম টিকিট বাতিলে কি GST? স্পষ্ট করল রেল

Scotland-র ওই সংস্থার তরফে ভারতীয় কাঠবেড়ালির ছবি সোশ্যাল মিডিয়ায় পোস্ট করার কিছুক্ষণের মধ্যেই তা ভাইরাল হয়। এই প্রজাতির ভারতীয় কাঠবেড়ালিগুলি খুব সহজেই পোষ মানে। অনেক সময়েই এগুলিকে একেবারে হাতে উঠে এসে খাওয়ার খেতে দেখা যায়। তাই Zippy-র ছবি প্রকাশ্যে আসতেই নেটিজেনদের অনেকেই কাঠবেড়ালির উদ্ধারকারী Clara এবং Natasha-র অকুন্ঠ প্রশংসা করেছেনে। তবে Zippy-র পরিচর্যায় এই দু’জনকেই দেখা যাবে কিনা তা অবশ্য এখনও জানা যায়নি। অন্যদিকে নৌকার মধ্যে কাঠবেড়ালিটিকে কে বা কারা ফেলে গিয়েছিলেন, সেটাও স্থানীয় প্রশাসনের তরফে খতিয়ে দেখা হচ্ছে।

Cinema Hall Kalna: কালনায় পথচলা শুরু SVF-এর, খুশি সিনেপ্রেমীরা

বাংলা সাহিত্যে ‘বিদ্রোহী কবি’ কাজি নজরুল ইসলামের লেখনিতে অমর হয়েছে কাঠবেড়ালি। ছোট্ট একটি মেয়ের জবানিতে চতুষ্পদী এই প্রাণীটির প্রাণচঞ্চলতাকে তুলে ধরেছিলেন তিনি। নজরুলের কাঠবেড়ালিও খুকিকে ফাঁকি দিয়ে ‘দাঁত দেখিয়ে’ দিয়েছিল ছুট। প্রবাসী হতে ঠিক যেমনটা করেছে Zippy-ও।