Assam News : জি-২০ বৈঠকে যোগ দিতে অসমে এসে উষ্ণ অভ্যর্থনা পেলেন প্রতিনিধিদলের সদস্যরা। তাঁদের স্বাগত জানাল হাতি। এই রকম অভ্যর্থনা পেয়ে অভিভূত ওই প্রতিনিধি দলের সদস্যরা। বৃহস্পতিবার থেকে গুয়াহাটিতে শুরু হচ্ছে দুদিনের G20 বৈঠক। এই বৈঠকে যোগ দেওয়ার আগেই বিভিন্ন দেশের প্রতিনিধিরা ঘুরে দেখলেন Kaziranga National Park। সেখানে তাঁদেরকে স্বাগত জানায় হাতির দল। সেই সঙ্গেই জিপ সাফারি করেন তাঁরা। UNESCO-র বিশ্ব ঐতিহ্যশালী স্থানে তকমা পাওয়া এই উদ্যান ঘুরে উচ্ছ্বসিত তাঁরা।Bhogali Bihu Festival : বিহুকে আন্তর্জাতিক স্তরে তুলে ধরার চেষ্টা, অসমে তুঙ্গে প্রস্তুতি
এই বৈঠকে যোগ দিতে অসমে এসেছেন ২০টি দেশের ৯৪জন প্রতিনিধি। G20 বৈঠকের আগে সাজিয়ে তোলা হয়েছে গুয়াহাটি শহর। থিম গেটের সঙ্গে ২০টি দেশের পতাকা দিয়ে সাজিয়ে তোলা হয়েছে এলাকা। বুধবারই সেখানে এসে কাজিরাঙা যান তাঁরা। সূত্রের খবর, ওই প্রতিনিধি দলটিকে কাজিরাঙা ছাড়াও Pobitora Wildlife Sanctuary, Garbhanga সংরক্ষিত বন, ব্রহ্মপুত্র নদের দ্বীপ এবং সেখানের হেরিটেজ সেন্টার ঘুরিয়ে দেখানোর প্রস্তুতি নিয়েছে অসম সরকার। অসমে যে একটি অসামান্য জীববৈচিত্র এবং সামাজিক-সাংস্কৃতিক পরম্পরা আছে তাও এর মাধ্যমে আন্তর্জাতিক স্তরে তুলে ধরা যাবে বলে মনে করছেন আধিকারিকরা।

Kailash Satyarthi On Child Marriage : বাল্যবিবাহ রোধে কড়া অসম সরকার, পাশে থাকার আশ্বাস কৈলাশ সত্যার্থীর
বুধবার, গোলাঘাট জেলায় আসেন ওই প্রতিনিধিরা। তাঁরা কাজিরাঙা জাতীয় উদ্যানের Bagori এবং Kohora এলাকায় জিপ সাফারি করেন। গণ্ডারের জন্য বিখ্যাত এই এলাকা। সেখানে ঘুরে দেখানোর আগে কাজিরাঙায় কী ধরনের প্রাণী আছে এবং এই বন্যপ্রাণীর জন্য কী রকম বন্ধুত্বপূর্ণ পরিবেশ গড়ে তোলা হয়েছে তাও তাঁদেরকে জানান Kaziranga National Park-এর আধিকারিকরা। বৃহস্পতিবার গুয়াহাটিতে এই G20-র উদ্বোধন করেন কেন্দ্রীয় মন্ত্রী সর্বানন্দ সোনোওয়াল। মার্চ এবং এপ্রিল মাসেও আবার সেখানে এই বৈঠক হবে।

প্রসঙ্গত, গত বছরের ডিসেম্বর মাস থেকে ভারতে শুরু হয়েছে জি-২০ বৈঠক। এই বৈঠক চলবে চলতি বছরের নভেম্বর মাস পর্যন্ত। অসম, পশ্চিমবঙ্গ ছাড়াও অন্য রাজ্যেও হচ্ছে এই বৈঠক। বিশ্ব অর্থনীতিতে এগিয়ে থাকা ২০টি দেশকে গিয়ে গঠিত হয়েছে এই G20। ইউরোপিয়ান ইউনিয়ন ছাড়াও আরও ১৯টি দেশ আছে তাতে। পারস্পরিক সহযোগিতার মাধ্যমে অর্থনীতিতে এগিয়ে নিয়ে যাওয়াই এর লক্ষ্য।

Guwahati Ola Uber Service : অসমে চালক 'বিপ্লব'! বন্ধ ওলা-উবর-ব়্যাপিডো পরিষেবা
এর পরেই, গুয়াহাটিতে আয়জন করা হবে Youth 20 Inception Meeting। ৭ এবং ৮ ফেব্রুয়ারি , ওই বৈঠকে থাকবেন প্রায় ২৫০ জন প্রতিনিধি। এই আয়োজন করা হয়েছে গুয়াহাটি IIT-তেও। অসমের বিভিন্ন শিক্ষা প্রতিষ্ঠানের প্রায় ৪০০ জনও অংশ নেবে তাতে। যুবকদের গণতন্ত্রে অংশগ্রহণ করা এবং পরিবেশের দূষণ রোধ করা নিয়েও আলোচনা হবে সেখানে।