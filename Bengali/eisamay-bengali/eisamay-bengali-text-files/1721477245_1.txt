সাত দশক পর দেশে ফিরেছে চিতা (Cheetah)। মধ্যপ্রদেশের কুনোর জঙ্গলে (Kuno National Park) দুরন্ত এই আট চিতার দেখভাল করবেন কারা? সেই দায়িত্বই পেয়েছেন রমেশ সিং শিকারওয়ার (Ramesh Singh Sikarwar)। এক সময় যাঁর নাম শুনলেই ভয়ে কাঁপত গোটা চম্বল। সেই দস্যুসর্দারকেই কুনো ন্যাশলান পার্কে ‘চিতা মিত্র’ (Cheetah Mitra) হিসেবে নিয়োগ করা হয়েছে। জঙ্গলে ছেড়ে দেওয়ার পর চিতারা যাতে নিরাপদ থাকে সেদিকে নজর রাখবেন এই ‘চিতা মিত্র’-রা। এর পাশাপাশি চোরা শিকারিরা যাতে কোনও ভাবে জঙ্গলে না ঢুকতে পারে সেটাও দেখবেন তাঁরা। একইসঙ্গে স্থানীয় গ্রামের মানুষদেরও চিতার বিষয়ে সচেতন করার দায়িত্ব দেওয়া হচ্ছে এই ‘চিতা মিত্র’ দের।
Cheetah From Namibia : ৭৪ বছর পর দেশে ফিরল চিতা, সাজ সাজ রব মধ্যপ্রদেশের জাতীয় উদ্যানে
চম্বলের দস্যু থেকে ‘চিতা মিত্র’
সাত এবং আটের দশকে চম্বলে পুলিশের খাতায় মোস্ট ওয়ান্টেড হিসেবে নাম ছিল রমেশ সিং শিকারওয়ারের (Ramesh Singh Sikarwar)। একের পর এক দুর্ধর্ষ ডাকাতি, খুনের অভিযোগ, কার্যত মাথায় মামলার পাহাড় নিয়ে ঘুরতেন এই দস্যুসর্দার। একদিনে ১৩ জন রাখালকে খুন করার মতো ভয়ঙ্কর অভিযোগ ছিল তাঁর নামে। সেই সময়ে খুন, ডাকাতি, অপহরণ মিলিয়ে প্রায় ৯১ টি মামলা ছিল চম্বলের এই দস্যুর নামে। ১৯৮৪ সালে আত্মসমর্পণের পর ক্রমে বদলে যায় রমেশ সিংয়ের জীবন। ৭০ পার করা এই দস্যু সর্দারের হাতেই এবার চিতাদের দেখভালের দায়িত্ব।

Narendra Modi Asset : ‘ফকির আদমি হ্যায়…', বাড়ি-গাড়ি নেই, রইল নরেন্দ্র মোদীর সম্পত্তির হিসাব
সর্বভারতীয় সংবাদ মাধ্যমকে রমেশ সিং জানিয়েছেন, বন্ধুর মতোই ভারতে আসা এই নতুন আট অতিথির দেখাশোনা করবেন তাঁরা। জঙ্গলে ছাড়ার পর চিতারা নিয়মিত খাবার পাচ্ছে কিনা সেদিকে নজর রাখা, প্রয়োজনে চিকিৎসকদের সঙ্গে যোগাযোগ করার কাজ করবেন এই চিতা মিত্ররা। একই সঙ্গে চোরা শিকারিরা যাতে চিতাদের ধারেপাশে না ঘেষতে পারে তা দেখাও হবে তাঁদের কাজ। রমেশ সিং জানিয়েছেন, কোনও কারণে চিতারা সংরক্ষিত এলাকার বাইরে রেরিয়ে গেলে তাঁদের ফেরত পাঠানো, আশপাশেরব মানুষদের সচেচন করাটাও এবার তাদের কাজ হবে।
Namibian Cheetahs : রাজকীয় মেজাজে নামিবিয়ার জাতীয় উদ্যানে পাওয়ার ন্যাপ, ভারতে আসার আগেই ক্যামেরাবন্দি চিতারাপ্রাক্তন এই দস্যুসর্দার জানিয়েছেন, চিতাবাঘের মতো যখন গ্রামে ঢুকে হামলা চালানো চিতার স্বভাব নয়। এরমধ্যএই দুই জন্তুর ফারাক নিয়ে ‘চিতা মিত্র’-দের বিশেষ প্রশিক্ষণ দেওয়া হয়েছে। কুনোর জঙ্গল সমলগ্ন এলাকার বাসিন্দাদেরকেও সে বিষয়ে সচেতন করছেন তাঁরা। শনিবারই নামিবিয়া (Namibia) থেকে বিশেষে বিমানে ভারতে এসেছে আট চিতা।