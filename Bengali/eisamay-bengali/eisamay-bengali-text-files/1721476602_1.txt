শতবর্ষ পরে অসমের মানস উদ্যানে দেখা মিলল অতি বিরল সাপেরএকশ বছরের বেশি সময় পরে অসমের মানস অভয়ারন্যে দেখা মিলল একটি অতি বিরল প্রজাতির সাপের। Bluebelly Kukri Snake (Oligodon melaneus) নামের এই সাপের সন্ধান সেখানে পাওয়া গেল ১১২ বছর পরে। আর এই খবরে উচ্ছ্বসিত সর্পপ্রেমী ও সর্পবিশারদরা। Deepak Veerappan নামের এক সর্পবিশারদ সোশ্যাল মিডিয়াতে এই সাপ দেখার কথা উল্লেখ করেছন। তাতে তিনি লিখেছেন ১৯০৮ সালের পরে Blue Belly Kukri সাপের দেখা পাওয়া যায় নি। তাঁর সহকর্মীরা অসমের Manas National Park-এ এই অতি বিরল সাপ ‘পুনঃআবিস্কার’ করেছেন। এর আগে এই সাপের দেখা মিলেছিল মানস থেকে প্রায় ২৬৭ কিলোমিটার দূরে, পশ্চিমবঙ্গের তিনধারিয়ায়। এখন মানস জাতীয় উদ্যানে যে সাপের সন্ধান পাওয়া গিয়েছে তার উল্লেখ করা হয়েছে Zootaxa নামের আন্তর্জাতিক জার্নালে। ব্লু-বেলি কুকরি নামের এই সাপ Colubridae পরিবারের।


সেই সময়ে Frank Wall দার্জিলিং এলাকায় তিনধারিয়াতে যে সাপের কথা উল্লেখ করেছিল সেই সাপ দেখা পাওয়ার পরে ছবি তুলেছেন সৌম্যব্রত মৌলিক নামের একজন nature photographer। তিনি সেই ছবি তুলে পাঠিয়েছিলেন Wildlife Institute of India-এর অভিজিৎ দাসের কাছে। জানা গিয়েছে, তিনি মানসের বাঁশবাড়ির কাছে, গত বছর মে মাসে, সাপের ছবিটি তুলেছিলেন। কিন্তু সেটি ছিল একটি মৃত সাপ। কিন্তু এটা যে অতি বিরল ও একশ বছর পরে দেখা পাওয়া গিয়েছে তা জানতেন না সৌম্যব্রত।

Abhijit Das জানান, মোবাইল ফোনে পাঠানো ওই ছবি দেখে তিনি এই সাপটিকে প্রথমে বুঝতে পারেন নি। তাই Soumabrata-কে আরও ছবি পাঠাতে বলেন তিনি। পরে তিনি জানতে পারেন এই সাপের নাম ও গোত্র।সৌম্যব্রত জানান যে তিনি যখন সেটিকে দেখেন তখন সেটি মৃত অবস্থায় ছিল। অভিজিৎ দাস তার কাছে আরও ছবি চাওয়ার পরে তিনি বুঝতে পারেন যে এর মধ্যে ‘স্পেশাল’ কিছু আছে। কিন্ত তা যে এই রকম একটি বিরল সাপ তা তিনি বুঝতে পারেন নি। তিনি বলেন, “ এই রকম একটা আবিস্কারে আমার যে সামান্য একটা অবদান আছে তাতেই আমি দারুণ খুশি।”
ওই সাপটির প্রধান বিশেষত্ব হল পেটের কাছের অংশটা কালো ও নীল দাগকাটা। অভিজিৎ দাস জানান, “মুম্বাই ও লন্ডনের Natural History Museum-এ এই প্রজাতির সাপের নমুনা আছে। ওই মিউজিয়াম ও দীপক বিরাপ্পানের সঙ্গে কথা বলে আমি জানতে পারি এটা সেই সাপ যার দেখা পাওয়া গেল ১১২ বছর পরে। আমরা এতে খুবই উত্তেজিত। কারণ তরাই অঞ্চলে এই সাপ দেখা যায় না। মানসে এর সন্ধান পাওয়ার পরে আমাদের নতুন করে ওই এলাকায় গবেষণা করা উচিত।”