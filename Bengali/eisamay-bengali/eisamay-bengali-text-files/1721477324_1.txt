West Bengal News : আগামী বৃহস্পতিবার ফলহারিনী কালী পুজো। আর এই সময়টার জন্য অপেক্ষা করে বন্যপ্রাণ শিকারীরা। বন্যপ্রাণ শিকারের জন্য শিকারীরা রেল, সড়কপথের বিভিন্ন জায়গা দিয়ে জেলায় প্রবেশ করে। যদিও গত কয়েক বছর ধরে বন্যপ্রাণ শিকার আটকাতে তৎপর হয়েছে বন দফতর। প্রশাসনের বিভিন্ন দফতরের পাশাপাশি বিভিন্ন পরিবেশপ্রেমী সংগঠনও হাত লাগিয়েছে এই কাজে।শুধু তাই নয় প্রশাসন ও বন দফতরের নজর এড়িয়ে নদীপথেও অনেক শিকারী জেলায় প্রবেশের চেষ্টা করে। আর শিকারীদের এই প্রয়াস আটকাতে এবার হাওড়া মেদিনীপুরের জল সীমানা সুরক্ষিত করতে নৌকার মাঝি, মল্লা থেকে নৌকায় পারাপার করা যাত্রীদের সচেতন করার উদ্যোগ নেওয়া হল। বিভিন্ন পরিবেশপ্রেমী সংগঠনের পক্ষ থেকে নদীর ঘাটগুলিতে গিয়ে সেখানকার মাঝি মল্লাদের সঙ্গে বৈঠক করার পাশাপাশি তাদের এই বিষয়ে সতর্ক থাকতে বলা হয়।

Child Marriage : নিজের বিয়ে আটকানো ৩ নাবালিকাকে জেলা শাসক কার্যালয়ে আমন্ত্রণ, দেওয়া হল ডিকশনারি-বই
এর সঙ্গে হ্যান্ডবিলও বিতরণ করা হয়। পরিবেশ যোদ্ধা শুভ্রদীপ ঘোষ জানান, "ফলহারিনী কালী পুজো উপলক্ষ্যে ঐতিহ্য মেনে বন্যপ্রাণ শিকারীরা বিভিন্ন পথে হাওড়া জেলায় প্রবেশ করে। আর শিকারীদের এই প্রয়াস আটকাতেই আমরা মাঝি মল্লারদের নিয়ে বৈঠক করছি। পাশাপাশি সাধারণ মানুষকেও সচেতন করছি।"

তিনি আরও জানান, "মাঝি মল্লারা জানিয়েছেন তারা শিকারীদের এলাকায় দেখা মাত্র ফোন করে পরিবেশ কর্মীদের বিষয়টি জানাবেন।" শুভ্রদীপ ঘোষ জানান, "এর ফলে জেলার বিভিন্ন প্রান্তে শিকারীরা ছড়িয়ে পড়ার আগে তাদের চিহ্নিত করা সম্ভব হবে। সঙ্গে বন্যপ্রাণ শিকার করা থেকেও তাদের বিরত করা সম্ভব হবে।"

Malda News : বামনগোলায় এখনও অধরা রহস্যময় নীলগাই, দিশেহারা বনকর্মীরা
প্রসঙ্গত, গত শুক্রবার উলুবেড়িয়া বীরশিবপুরের একটি বেসরকারি ইঞ্জিনিয়ারিং কলেজে পুলিশ প্রশাসন, রেল পুলিশ, বিভিন্ন সরকারি দফতর, বিভিন্ন পরিবেশপ্রেমী সংগঠন, স্বেচ্ছাসেবী সংগঠনকে নিয়ে বৈঠক করেন বন দফতরের আধিকারিকরা।

বৈঠকে ঠিক হয় বন্যপ্রাণ শিকারীদের আটকাতে ১৫ মে থেকে ২০ মে পর্যন্ত জেলা জুড়ে নজরদারি চালানো হবে। উল্লেখ্য, জৈষ্ঠ্য মাসের অম্যাবস্যা তিথিতে ফলহারিনী কালী পুজো করা হয়। মনে করা হয়, এই অমাবস্যা তিথিতে দেবীর আরাধনায় মোক্ষফল প্রাপ্তির যোগ তৈরি হয়। উল্লেখ্য, মা তারা এদিন ফলহারিনী দেবী রূপে পূজিত হন।

Shakuntala Kali Puja: ১৩৪ বছরের শকুন্তলা কালী পুজোয় ভক্তদের ঢল, জাগ্রত দেবীর কাছে মনস্কামনা পূরণে হাজির মদন মিত্র ও কল্যাণও
কথিত আছে, এই দিন মা কালী মানুষের সমস্ত খারাপ কর্মফলকে নিজের মধ্যে ধারণ করেন। পাশাপাশি কর্ম অনুযায়ী মা কালী ফল দান করেন। হিন্দুশাস্ত্র মতে এই তিথিতে দেবীর পূজো করলে অশুভ কর্মফলের নাশ এবং শুভ ফল প্রাপ্তি হয়।