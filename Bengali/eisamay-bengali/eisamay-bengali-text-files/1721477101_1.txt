এই সময় ডিজিটাল ডেস্ক: সম্প্রতি গঙ্গায় একের পর এক রাজ্যে মৃতদেহ ভেসে আসার ঘটনায় চমকে উঠেছিল গোটা দেশ (Covid19 Corpses In Ganges)। তালিকায় ছিল যোগীর রাজ্য উত্তরপ্রদেশও। স্থানীয় বাসিন্দাদের মতে, সেগুলি ছিল কোভিড রোগীর দেহ। এই দেহ ভেসে ওঠার ঘটনায় কতটা দূষিত হয়েছে গঙ্গা এবার সেই বিষয়টি খতিয়ে দেখতে চালানো হচ্ছে গবেষণা। সম্প্রতি ন্যাশানাল মিশন ফর ক্লিন গঙ্গা এবং ইন্ডিয়ান ওয়াইল্ড লাইফ অ্যাসোসিয়েশন তরফে একটি গবেষণা চালানো হয়। হরিদ্বার থেকে গঙ্গা সাগর পর্যন্ত জলের নমুনা সংগ্রহ করা হচ্ছে। দেখা হচ্ছে মৃতদেহ ভেসে ওঠার ঘটনায় ঠিক কতটা দূষিত হচ্ছে গঙ্গার জল!ইতিমধ্যেই উত্তরপ্রদেশের কয়েকটি জায়গা থেকে জলের নমুনা সংগ্রহ করা হয়েছে। কতটা দূষিত হয়েছে জল তা নিয়ে বিস্তারিত খতিয়ে দেখা হচ্ছে। পাশাপাশি গঙ্গার জলে মৃতদেহ ফেলা আটকাতে চালানো হবে সচেতনতামূলক প্রচারও। সাধারণ মানুষকে জানানো হবে, এভাবে দেহ গঙ্গার জলে ফললে তা জলজ প্রাণীদের জন্যও অত্যন্ত ক্ষতিকারক হবে।

গঙ্গায় ভেসেছে কোভিড রোগীর দেহ, অবশেষে স্বীকারোক্তি যোগী সরকারের
প্রসঙ্গত, সম্প্রতি গঙ্গায় একের পর এক মৃতদেহ ভেসে আসছিল।তালিকায় ছিল যোগীর রাজ্য উত্তরপ্রদেশও। স্থানীয় বাসিন্দাদের মতে, সেগুলি ছিল কোভিড রোগীর দেহ। প্রথমে তা মানতে অনড় ছিল উত্তরপ্রদেশ প্রশাসন। তবে শেষ পর্যন্ত স্বীকারোক্তি যোগী সরকারের। সংবাদ সংস্থার সূত্রে পাওয়া খবর অনুযায়ী, গঙ্গায় ভেসে আসা দেহগুলি করোনা আক্রান্তদের মৃতদেহ বলেই স্বীকার করেছে প্রশাসন।

'নমামি গঙ্গে' কলুষিত, গঙ্গায় কোভিড মৃতদেহ ফেলা নিয়ে ক্ষুব্ধ মুখ্যমন্ত্রী
যদিও সরকারভাবে এখনও কোনও বিবৃতি দেয়নি যোগী রাজ্য।সূত্রের খবর, উত্তরপ্রদেশ প্রশাসনের উচ্চপদস্থ আধিকারিক মনোজ কুমার সিং জানিয়েছেন, কোভিড মৃত বেশ কিছু ব্যক্তির দেহ গঙ্গায় ভাসিয়ে দেওয়া হয়। জানা গিয়েছে, ১৪ মে এই বিষয়টি লিখিত আকারে জেলা প্রশাসকদের জানিয়েছেন ওই আধিকারিক। আর সেই কারণেই একাধিক এলাকায় গঙ্গা থেকে দেহ ভেসে উঠতে দেখা গিয়েছে। এর মধ্যে গাজিপুরের নিকটে গঙ্গায় ফেলে দেওয়া কয়েকটি দেহের কোভিড রিপোর্টও এখনও আসেনি। দেহগুলিতে পচন ধরে যাওয়ায়, সেগুলি আদৌ করোনা আক্রান্ত ছিল কিনা, তাও এখনও বুঝে ওঠা মুশিকল বলে জানিয়েছেন মনোজ কুমার সিং। তাঁর আরও বক্তব্য, 'সংক্রমণের ভয়ে অনেক পরিবার মৃতদেহ হাসপাতালে অথবা রাস্তাতেই ফেলে রেখে চলে গিয়েছেন।' জানা গিয়েছে, প্রায় ২ হাজারেরও বেশি মৃতদেহ উত্তরপ্রদেশের একাধিক জায়গায় গঙ্গায় ভেসে উঠতে দেখা গিয়েছে।