কচ্ছপ ধরা বা কচ্ছপের মাংস বিক্রি আইনত দণ্ডনীয়। অথচ প্রশাসনের নজর এড়িয়ে এখনও আড়ালে-আবডালে চড়া দামে কচ্ছপের মাংস (Turtle Meat) বিক্রি চলছে। ডুয়ার্সে (Dooars)কচ্ছপের মাংসের দাম কেজি প্রতি ২০০০ টাকা পর্যন্ত উঠেছে। শনিবার গোপন সূত্রে খবর পেয়ে ডুয়ার্সের নাথুয়াহাট পুরাতন বাজার এলাকায় হানা দেন বনকর্মীরা। তারপর সেই বাজার থেকে প্রায় ২০ কেজি কচ্ছপের মাংস উদ্ধার করল বন দফতর। যদিও যারা মাংস বিক্রি করছিল, তাদের ধরা যায়নি। বন দফতরের কর্মীদের দেখেই পালিয়েছে তারা। তবে তাদের খোঁজ শুরু হয়েছে বলে বন দফতর জানিয়েছে।Jalpaiguri News: অভিষেকের ফোন, ২৪ ঘণ্টা না কাটতেই দোমহনী হাট পরিদর্শনে সরকারি আধিকারিকরা
স্থানীয় সূত্রে জানা গিয়েছে, এদিন জলপাইগুড়ির (Jalpaiguri) নাথুয়াহাট পুরাতন বাজার এলাকায় চড়া দামে কচ্ছপের মাংস বিক্রি করতে বসেছিল ২ যুবক। কেজি প্রতি ২০০০ টাকা দরে কচ্ছপের মাংস বিক্রি করছিল তারা। গোপন সূত্রে খবর পেয়ে বন দফতরের নাথুয়া রেঞ্জ ওই পুরাতন বাজার এলাকায় অভিয়ান চালায়। যদিও ওই দুই মাংস বিক্রেতাকে ধরা যায়নি। দূর থেকে বনকর্মীদের আসতে দেখে মাংস ফেলে পালিয়ে যায় মাংস বিক্রেতা দুই যুবক। তারপর ঘটনাস্থল থেকে প্রায় ২০ কেজি কচ্ছপের মাংস (Turtle Meat) উদ্ধার করেন বন দফতরের কর্মীরা।

Covid Report in Birbhum: এক স্কুলেই করোনা আক্রান্ত ১৮ পড়ুয়া! উদ্বেগ বাড়াচ্ছে Birbhum
জানা গিয়েছে, এদিন গোপন সূত্রে কচ্ছপের মাংস বিক্রির খবর পেয়ে গরুমারা বন্যপ্রাণী বিভাগের (Gorumara Wildlife Section) নাথুয়া রেঞ্জ থেকে অভিযান চালানো হয়। অভিযুক্ত ২ যুবককে এদিন ধরা না গেলেও তাদের খোঁজ চলছে এবং ওই দুই যুবকের বিরুদ্ধে বন্যপ্রাণ আইন অনুযায়ী ব্যবস্থা নেওয়া হবে বলে বন বিভাগের তরফে জানানো হয়েছে।
Memari-র আলুচাষিদের ক্ষতিপূরণ দেওয়া নিয়ে ত্রিপাক্ষিক বৈঠক, কবে মিলবে সুরাহা?
বন বিভাগের অনারারি ওয়াইল্ড লাইফ ওয়ার্ডেন সীমা চৌধুরী বলেন, " আমাদের প্রাথমিক অনুমান এই কচ্ছপগুলি সম্ভবত ডায়না বা মূর্তির জঙ্গল লাগোয়া নদী থেকে ধরা হয়ছে। চড়া দামে বিক্রি করার চেষ্টা চলছিল। উদ্ধার করা মাংস নাথুয়া রেঞ্জে রাখা হয়েছে। সেগুলি পরীক্ষা করে দেখা হচ্ছে। এই কচ্ছপের মাংস বিক্রির ঘটনার সঙ্গে জড়িত ব্যক্তিদের খোঁজ চলছে।

Jalpaiguri News: অ্যাম্বুল্যান্সে সাদা চাদরে ঢাকা রোগী! কাছে যেতেই চক্ষু চড়কগাছ সকলের
প্রসঙ্গত, বর্তমানে প্রায় হারিয়ে যেতে বসেছে বাস্তুতন্ত্র রক্ষার অন্যতম জীব কচ্ছপ। তাই কয়েক বছর আগেই কচ্ছপ ধরা এবং কচ্ছপের মাংস বিক্রির উপর কড়া নিষেধাজ্ঞা জারি করেছে সরকার। তা সত্ত্বেও প্রশাসনের চোখে ধুলো দিয়ে বিভিন্ন জায়গায় কচ্ছপের মাংস বিক্রি হচ্ছে। বিশেষত ডুয়ার্স এবং উত্তর ২৪ পরগনায় কচ্ছপের মাংস বিক্রি বা ট্রেনে করে কচ্ছপ বিক্রির খবর প্রায়ই সংবাদ শিরোনামে আসে। এবার নয়া সংযোজন হল জলপাইগুড়ি।