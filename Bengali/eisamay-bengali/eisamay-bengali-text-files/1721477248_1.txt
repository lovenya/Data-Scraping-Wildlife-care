West Bengal News প্লাস্টিকের কৌটো আটকে গিয়েছিল একটি শেয়ালের মুখে। প্রাণ সংকটে পড়ে গিয়েছিল বন্যপ্রাণীটি। এগিয়ে এল ডুয়ার্সের (Dooars) স্থানীয় বাসিন্দারা। জনসাধারণের উদ্যোগে খবর দেওয়া হয় বন দফতর এবং পশুপ্রেমী সংগঠনকে। তাঁদের প্রচেষ্টায় শেয়ালের মুখ থেকে কৌটো খুলে প্রাণে বাঁচানো হলো প্রাণীটিকে।Fox Attack : সুতিতে আচমকা শেয়ালের হানা, জখম ২ শিশু সহ ১০ গ্রামবাসী
স্থানীয় সূত্রে খবর, মোহিত নগর জোড়দিঘি এলাকায় একটি শেয়ালকে (Fox) উদ্ভ্রান্ত হয়ে ঘুরতে দেখা যায়। শেয়ালটির মুখে একটি প্লাস্টিকের কৌটো আটকে গিয়েছিল। প্রাণপাত চেষ্টা করেও মুখ থেকে আটকে যাওয়া কৌটোটিকে ছাড়াতে পারেনি শেয়ালটি। বিষয়টি চোখে পড়ে এক স্থানীয় বাসিন্দার। দিবাকর দাস সন্ধ্যা বেলা লক্ষ্য করেন একটি শিয়ালের মুখ কৌটোয় আটকে আছে। এলাকার কয়েকজনকে নিয়ে চেষ্টা করেন শেয়ালটাকে বিপদ মুক্ত করতে। সকল চেষ্টা ব্যর্থ হয়। এরপর বাধ্য হয়ে খবর দেওয়া হয় গ্রীন জলপাইগুড়ি স্বেচ্ছাসেবী সংস্থার পরিবেশ প্রেমীদের। এর সঙ্গে খবর পাঠানো হয় বন্যপ্রাণীর শাখার বনকর্মীদেরও।

Malda News : দল বেঁধে শেয়ালের হামলা! আতঙ্ক হরিশ্চন্দ্রপুরে
খবর পেয়ে গ্রীন জলপাইগুড়ি স্বেচ্ছাসেবী সংস্থার সম্পাদক অংকুর দাস, বন কর্মী সৌভিক মণ্ডল ঘটনাস্থলে পৌঁছন। দীর্ঘ চেষ্টার পর প্লাষ্টিকের কৌটো কেটে বিপদ মুক্ত করা হয় শেয়ালটাকে। কৌটো থেকে মুক্ত করার পর শেয়ালটা সুস্থ থাকায় পাশের জঙ্গলেই ছেড়ে দেওয়া হয়। স্বেচ্ছাসেবী সংস্থার সম্পাদক অংকুর দাস জানান, “গোরুমারা ওয়াইল্ড লাইফের (Gorumara Wildlife) কর্মী সৌভিক মণ্ডলের সহযোগিতায় আমরা শেয়ালটার মুখ থেকে কৌটো কেটে দিয়ে ওকে বিপদ মুক্ত করি। পরে কিছুক্ষণ শেয়ালটিকে পর্যবেক্ষণে রেখে এরপর ছেড়ে দেওয়া হয়।”

Cooch Behar News : কর্তব্যরত সিভিকদের বেঁধে দুঃসাহসিক ডাকাতি! দিনহাটায় চাঞ্চল্য
স্থানীয় বাসিন্দাদের অনুমান, রাস্তার ধারে পড়ে থাকা বিস্কুটের ওই প্লাস্টিকের কৌটোতে খাবারের গন্ধ পেয়ে মুখ ঢুকিয়ে দেয় শেয়ালটি। কিন্তু আর বের করতে না পারায় দম বন্ধ হয়ে প্রাণ যাওয়ার জোগাড় হয়। অসহায় শেয়ালের ছটফটানিতে হুলুস্থূল পড়ে যায় এলাকায়। স্থানীয় যুবকেরা কৌটোটি খোলার চেষ্টা করলেও পারেননি। শেষমেশ খবর দেওয়া হয় জলপাইগুড়ির একটি স্বেচ্ছাসেবী সংগঠন এবং জলপাইগুড়ির গরুমারা বন্যপ্রাণ শাখায়। তাঁরা ঘটনাস্থলে গিয়ে, ঘণ্টা খানেকের কসরৎ-এর পর শেয়ালের মুখ থেকে কৌটো খুলতে সমর্থ হন। স্থানীয় বাসিন্দারা জানিয়েছেন, কাছেপিঠে জঙ্গল থাকার কারণে অনেক অনেক সময়ই লোকালয়ের মধ্যে ঢুকে পড়ে শেয়াল। ছোটখাটো পারেনি, পাখি, মুরগি শিকার করতে লোকালয়ে চলে আসে শেয়াল। তবে বেশিরভাগ ক্ষেত্রেই তাদেরকে তাড়িয়ে দেওয়া হয়। তবে এদিন অসহায় অবস্থার মধ্যে পড়ে যাওয়ায় শেয়ালটিকে বাঁচাতে এগিয়ে আসেন অনেকেই। স্থানীয়দের উদ্যোগকে সাধুবাদ জানান বন কর্মীরাও।