এই সময় ডিজিটাল ডেস্ক: উত্তর-পূর্ব ভারতে ফের সন্ধান পাওয়া গেল বিরল পাহাড়ি জন্তুর। এবার নাগাল্যান্ডের পাহাড়ি এলাকাতে সন্ধান পাওয়া গেল বিরল clouded leopard- এর । ভারত এবং মায়ানমার সীমান্তে অবস্থিত নাগাল্যান্ডের প্রায় ৩৭০০ মিটার উঁচু এলাকাতে পাওয়া গিয়েছে এই প্রাণীর সন্ধান। একদল গবেষক ওই প্রাণীর ছবি ক্যামেরাবন্দি করেছে। তাঁদের দাবি, এত উঁচু অঞ্চলে এই প্রথম দেখা মিলেছে এই প্রাণীর।গত বছরের শেষ দিকেই অরুণাচল প্রদেশের অতিগহন এবং দুর্গম জঙ্গলে ধরা পড়েছে তাকিনের উপস্থিতি। বিশ্বের অন্যতম এবং বিরলতম স্তন্যপায়ী প্রানীগুলির মধ্যে অন্যতম হল তাকিন (Takin) । অরুণাচল প্রদেশের পূর্ব কামেং জেলার সেপ্পা জঙ্গলে সন্ধান পাওয়া যায় তাকিনের। সেখানে কত স্নো লেপার্ড আছে জানার জন্য বসানো হয়েছিল ক্যামেরা। সেই ক্যামেরাতেই ধরা পড়ে তাকিনের ছবি। এটি একটি ছাগল প্রজাতির প্রাণী । এই প্রাণী এতই বিরল যে সেটি লাল তালিকা ( IUCN Red List) অন্তর্ভুক্ত। যা অতিবিরলের তালিকায় পড়ে।

এবার নাগাল্যান্ডে এই ক্লাউডেড লেপার্ডের সন্ধান মেলায় উচ্ছ্বসিত বন বিভাগের আধিকারিক এবং গবেষকরা। এই প্রাণীর সন্ধান পাওয়ার বিষয়টি প্রকাশিত হয়েছে Cat News-র শীতকালীন সংখ্যাতেও।

দিল্লির Wildlife Protection Society of India (WPSI) নামের একটি সংস্থা পূর্ব নাগাল্যান্ডের Kiphire জেলার থানামির গ্রামের কাছে জঙ্গলে এই চিতার দেখা পেয়েছে। ওই এলাকায় আছে সেই রাজ্যের সবচেয়ে উঁচু পাহাড় Mount Saramati। ওই সংস্থার তরফে জানানো হয়েছে, এই coulded leopard (Neofelis nebulosa) গাছেও চড়তে পারে। মাঝারি আকারের এই বন্যপ্রাণী তাদের গোত্রের মধ্যে আকারে সবচেয়ে ছোট। এটি IUCN Red List বা অতিবিরলের তালিকায় পড়ে। এই প্রাণী আগে দেখা গিয়েছে একটু নিচের এলাকাকে, চিরহরিৎ জঙ্গলে।

নানা রঙের রকমারি খাবারের মিশ্রণ নাগাল্যান্ডের বছরভরের পরব...
২০১৭ সালে মিজোরামের বন বিভাগ দাবি করেছিল যে তাদের রাজ্যে দক্ষিণপূর্ব এশিয়ার মধ্যে সবচেয়ে বেশি clouded leopard বাস করে। সেই রাজ্যের ডাম্পা টাইগার রিজার্ভে আছে এই প্রাণী। সেই সঙ্গেই marbled cats-ও আছে সেখানে বলেও দাবি করে তারা।

AFSPA বাতিলের দাবিতে নাগাল্যান্ডে এবার লং মার্চ!
এদিকে দিল্লির ওই সংস্থা জানিয়েছে, তারা থানামির এলাকার bio-cultural diversity সমীক্ষা করতে গিয়েছিল। সেখানে ২০২০ সালে জানুয়ারি থেকে জুন মাস এবং গত বছরের জুলাই থেকে সেপ্টেম্বর মাসের মধ্যে বিভিন্ন জায়গায় প্রায় ৫০টি ক্যামেরা পাতে। ওই সংস্থার উপদেষ্টা তথা অরুণাচল প্রদেশের সংরক্ষণ নৃবিজ্ঞানী Sahil Nijhawan জানান, মাটি থেকে প্রায় ৩৭০০ মিটার উঁচুতে ওই পাহাড়ের একেবারের চূড়ায় অন্তত ২টি প্রাপ্তবয়স্ক এবং দুটি শিশু ক্লাউডেড লেপার্ডের থাকার প্রমাণ পাওয়া গিয়েছে। তিনি বলেন, ‘ওই এলাকা এই প্রাণীদের বাস করার উপযুক্ত।’ সেই সঙ্গেই তারা জানিয়েছেন আগে সিকিম, ভুটান এবং নেপালের উঁচু এলাকাতেও এই প্রাণীর দেখা পাওয়া গিয়েছে। কিন্তু এই প্রাণীর এই প্রথম দেখা পাওয়া গেল নাগাল্যান্ডে। ওই এলাকার স্থানীয় বাসিন্দারা এই প্রাণীকে বলে Khephak। সেই সঙ্গেই ওই এলাকাতে এশিয়াটিক ব্ল্যাক বিয়ার, yellow throated marten, stump-tailed macaque, Assamese macaqueর মতোই এশিয়াটিক গোল্ডেন ক্যাটের মত প্রাণী আছে বলেও জানান তারা।