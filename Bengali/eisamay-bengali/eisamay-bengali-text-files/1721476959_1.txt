এই সময় ডিজিটাল ডেস্ক: পাকিস্তানের প্রধানমন্ত্রী ইমনার খানের জন্য সাপের চামড়া দিয়ে 'কাপ্তান চপ্পল' বানিয়ে বিপাকে পাক চপ্পল বিক্রেতা। এই ঘটনার জেরে ইতমধ্যেই পাকিস্তানের খাইবার পাখতুনখোয়ার বন দফতরের তরফে বাজেয়াপ্ত করা হয়েছে নুরুদ্দিন কাপ্তানের তৌরি চপ্পলটি বলেই স্থানীয় সূত্রে খবর। পেশোয়ারের নমকমন্ডিতে নুরুদ্দিন শিনওয়ারির দোকান আফগান চপ্পল হাউসে হানা দেন বনবিভাগের কর্মীরা।

নুরুদ্দিন জানিয়েছেন, সাপের চামডা় এসেছিল আমেরিকা থেকে। একটি চপ্পল সেই মার্কিন দাতার জন্য, অন্য একটি ইমারনের জন্য বানানো হয়েছিল। বনবিভাগের কর্তারা জানান, এমন ঘটনা এই প্রথম তাদের নজরে এসেছে। ২০১৫ সালে তাঁর কাপ্তান চপ্পল বানানো শুরু করেন নুরুদ্দিন। তারই একজোড়া তিনি ইমরানের বিয়েতে উপহার দেন।

তারপর থেকেই দারুণ কাটতি ডবল সোলের এই কাপ্তান চপ্পলের। এর আগে সলমন খানের জন্য হরিণের চামড়ার চপ্পল বানিয়ে ২০১৬ সালে গ্রেফতার হয়েছিল পেশোয়ারেরই জাহাঙ্গির খান। চপ্পলের অর্ডার দিয়েছিলেন সলমনের এক ভাগ্নি যিনি পেশোয়ারেই থাকেন বলে দাবি করে ছিলেন এই বিক্রেতা।