Sundarban Tour নিয়ে প্ল্যান চলছে? বন্যপ্রাণী দেখার আশায় রয়েছেন? ভালো খবর দিচ্ছে রাজ্যের বন দফতর। সুন্দরবন গেলেই ট্যুর প্ল্যানের তালিকায় নিশ্চয় থাকে Jharkhali Wildlife Animal Park। পার্কে পর্যটকদের আকর্ষণের জন্য বন্যপ্রাণীর সংখ্যা বাড়াতে চলেছে রাজ্যের বন দফতর।Sundarban Royal Bengal Tiger : কাকদ্বীপে বাঘের আতঙ্ক, মিলল পায়ের ছাপও! ঘুম উড়ল বাসিন্দাদের
জানা গিয়েছে, ঝড়খালি ওয়াইল্ড অ্যানিমেল পার্কে বেশ কিছু পাখি, বন বিড়াল, বাঘরোল, সুন্দরবনের সাপ রাখার ব্যবস্থা করা হচ্ছে। ঝড়খালি পার্কে বেড়াতে গিয়ে সেগুলি চাক্ষুষ করে নিতে পারবেন অনায়াসে। বাঘ, কুমিরের সঙ্গে যুক্ত হচ্ছে এখন সুন্দরবন এলাকার পরিচিত অন্যান্য পশু পাখিও।

Royal Bengal Tiger : ঝড়খালিতে তৈরি হচ্ছে সুপার স্পেশালিটি হাসপাতাল, মানুষ নয় চিকিৎসা পাবেন বাঘেরা
বর্তমানে ঝড়খালি পার্কে পর্যটকদের জন্য রাখা রয়েছে তিনটি বাঘ, সঙ্গে রয়েছে কুমির, হরিণও। তবে এর পাশাপাশি, পাখি এবং সরীসৃপ রাখার জন্যেও পার্কের ভেতরে আলাদা খাঁচার ব্যবস্থা করা হচ্ছে। একটি খাঁচায় রাখা হবে জলজ পাখি আরেকটি খাঁচায় রাখা হবে জংলি বিভিন্ন পাখি। এছাড়াও আরও কিছু খাঁচায় বন বিড়াল, মেছো বিড়াল, বাঘ রোল রাখার বন্দোবস্ত হচ্ছে। থাকবে সুন্দরবনের বিভিন্ন ধরনের সাপ।

Sundarban Royal Bengal Tiger : ভারতের রয়্যাল বেঙ্গলই মান রাখবে বাংলাদেশের
খুব শীঘ্রই এই পশু পাখিদের রাখার জন্য আয়োজন করা হয়েছে। পর্যটকদের আকর্ষণ বাড়িয়ে তুলতেই এই আয়োজন বলে বন দফতরের তরফে জানানো হয়েছে। যাঁরা সুন্দরবন ভ্রমণ করতে আসেন, তাঁদের কাছে ঝড়খালি পার্কের সৌন্দর্য্য বৃদ্ধি ও বন্য প্রাণীর সংখ্যা বাড়ানোর জন্য একাধিক পরিকল্পনা গ্রহণ করছে রাজ্যের বন দফতর।

Sundarban News: প্রাকৃতিক দুর্যোগের সময় সুন্দরবনে ত্রাতার ভূমিকায় রেডিয়ো!
কিছুদিন আগেই জানানো হয়েছিল, দক্ষিণ ২৪ পরগনার ঝড়খালিতে বাঘেদের চিকিৎসার জন্য হাসপাতাল নির্মাণ করা হবে। সেই হাসপাতালে নামকরণ করা হয় টাইগার রেফারেল সুপার স্পেশালিটি হাসপাতাল। অসুস্থ বাঘেদের জন্য হাসপাতালের ব্যবস্থা করা হয় ঝড়খালিতে। রাজ্যে এই প্রথম ঝড়খালির পুনর্বাসন কেন্দ্র এই হাসপাতাল ভবন নির্মাণ করার পরিকল্পনা নেওয়া হয়। পশুদের আধুনিক চিকিৎসা সরঞ্জাম ব্যবস্থাও করা হবে বলে জানানো হয়।
তবে ঝড়খালি পার্কে এসে পর্যটকরা যাতে আরও বেশি করে আনন্দ উপভোগ করতে পারেন তার জন্য একাধিক পশু পাখি নিয়ে আসার চিন্তাভাবনা। আগামী শীতের মরশুমের আগেই ঝড়খালি পার্কে এই সমস্ত পাখি, সরীসৃপদের থাকার ব্যবস্থা করে দেওয়া হবে বলে বন দফতর সূত্রে জানা গিয়েছে। এই ব্যবস্থার জন্য একদিকে যেমন পর্যকরা খুশি হবেন, তেমনি স্থানীয় পর্যটন ব্যবসায়ী, সুন্দরবনের বোট মালিক, কর্মীদের ব্যবসার উন্নতি হবে বলেই মনে করা হচ্ছে।