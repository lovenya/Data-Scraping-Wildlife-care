সাম্প্রতিক সময় রেলপথের কাছে আসা হাতিদের ট্রেনের ধাক্কা থেকে বাঁচাতে ভারতীয় রেলওয়ে বিভিন্ন উদ্যোগ নিয়েছে। এর মধ্যে কয়েকটি ব্যবস্থা হল লেজার স্পিড রাডার স্থাপন, মৌমাছির শব্দের বুজার ব্যবস্থা এবং ঝুঁকিপূর্ণ স্থানে র‌্যাম্প ও আন্ডারপাস নির্মাণ। তবে এই বিষয় ভারতীয় রেলের পক্ষ থেকে আবার একটি বড় পদক্ষেপ গ্রহন করা হয়েছে বলে জানা গিয়েছে।সম্প্রতি, নর্থ ইস্ট ফ্রন্টিয়ার রেলওয়ে (এনএফ রেলওয়ে) জোনে ট্রেন এবং হাতির মধ্যে সংঘর্ষ এড়াতে একটি অনুপ্রবেশ সনাক্তকরণ সিস্টেম (আইডিএস) স্থাপন করার সিদ্ধান্ত নেওয়া হয়েছে৷ এই বিশেষ অনুপ্রবেশ সনাক্তকরণ সিস্টেম (আইডিএস)-এর জন্য জোনাল রেলওয়ে এবং রেলটেল কর্পোরেশন অফ ইন্ডিয়া লিমিটেড একটি সমঝোতা স্মারক (এমওইউ) স্বাক্ষর করেছে বলে জানা গিয়েছে।
Indian Railways: যোগাযোগ ব্যবস্থায় বড় পদক্ষেপ! প্রথম 'ঝুলন্ত' রেল সেতু তৈরি করল দেশ
অনুপ্রবেশ সনাক্তকরণ সিস্টেম (আইডিএস) বন্য প্রাণীদের চলাচল প্রতিরোধ ও সনাক্ত করতে নর্থ ইস্ট ফ্রন্টিয়ার রেলওয়ে (এনএফ রেলওয়ে)-কে সহায়তা করবে বলে আশা করা হচ্ছে। আলিপুরদুয়ার ডিভিশনের চালসা - হাসিমারা সেকশনে এবং লুমডিং ডিভিশনের লঙ্কা - হাওয়াইপুর সেকশনে আইডিএস বাস্তবায়নের সফল ফলাফল লক্ষ্য করা গিয়েছে। ফলে এখন নর্থ ইস্ট ফ্রন্টিয়ার রেলওয়ে (এনএফ রেলওয়ে) অন্য সব হাতি করিডোরে এই নতুন সিস্টেম স্থাপন করার সিদ্ধান্ত নিয়েছে।

কিভাবে ইনট্রুশন ডিটেকশন সিস্টেম (আইডিএস) কাজ করবে:
ইনট্রুশন ডিটেকশন সিস্টেম (আইডিএস) বা অনুপ্রবেশ সনাক্তকরণ সিস্টেম (আইডিএস) কৃত্রিম বুদ্ধিমত্তা (এআই) এবং বিদ্যমান অপটিক্যাল ফাইবারের উপর ভিত্তি করে কাজ করবে বলে জানা গিয়েছে। এটি অবস্থান এবং সতর্কতা নিয়ন্ত্রণ অফিস, স্টেশন মাস্টার, গেটম্যান এবং লোকো পাইলটদের বন্য প্রাণীর গতিবিধি সনাক্ত করতে সাহায্য করবে। সিস্টেমটি একটি ফাইবার অপটিক ভিত্তিক অ্যাকোস্টিক সিস্টেম ব্যবহার করে কাজ করবে।
Indian Railways: ট্রেনে পোষ্যের জন্য টিকিট কাটবেন কী ভাবে? রয়েছে রেলের বিশেষ নিয়ম
লেজার স্পিড রাডার গান:
লেজার স্পিড রাডার গানের ইনস্টলেশন হাতি অঞ্চলে দ্রুত গতির ঘটনা সনাক্ত করতে নর্থ ইস্ট ফ্রন্টিয়ার রেলওয়ে (এনএফ রেলওয়ে)-এর কর্মীদের বিশেষ ভাবে সহায়তা করে। এতে জাতীয় পরিবহণকারী সমস্ত ট্রেন চালক এবং ট্র্যাকম্যানদের সমস্ত স্থায়ী এবং অস্থায়ী গতি বিধিনিষেধ পালন করতে সুবিধা হয়।
Indian Railways: রেলের ভাড়ায় নেই ছাড়, প্রবীণ নাগরিকদের থেকেই 2242 কোটি টাকা তুলল রেল!
মৌমাছির শব্দের বুজার:
রেলওয়ে হাতিদের তাড়ানোর জন্য ঝুঁকিপূর্ণ স্থানের লেভেল ক্রসিং গেটে মৌমাছির শব্দ যুক্ত বুজার ব্যবহার করে থাকে। এর ফলে বন্য হাতিদের ট্রেনের আঘাত থেকে রক্ষা করতে সক্ষম হয় ভারতীয় রেল।