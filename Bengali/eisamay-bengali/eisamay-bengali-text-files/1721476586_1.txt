এই সময় ডিজিটাল ডেস্ক: মাঠের ধান ও নানা রকমের শস্য খেয়ে নিচ্ছিল পাখির দল। এটাই তাঁদের ‘অপরাধ’। তাই শাস্তি দিতে মাঠে ছড়ানো হয় বিষ। অভিযোগ, সেই বিষ খেয়েই মারা গেল প্রায় ৩০০টি পাখি।অসমের বরপেটা জেলার বহরি শিলাগাঁও (Bohori Silagaon) গ্রামে একটি কৃষিজমি থেকে উদ্ধার করা হয়েছে ওই পাখিগুলির দেহ। যে সব পাখির দেহ উদ্ধার করা হয়েছে তার মধ্যে আছে চড়ুই, ঘুঘু এবং কোকিল। সোমবার ওই পাখিগুলির মৃত্যু হলেও বন বিভাগ জানতে পারে মঙ্গলবার। এই ঘটনা জানার পরেই পুরো বিষয়টি তদন্ত করে দেখার নির্দেশ দিয়েছে অসমের বন দফতর।

পাচারকারীদের সঙ্গে বনরক্ষীদের গুলির লড়াই! প্রাণ গেল হাতির
প্রাথমিক তদন্তে বন বিভাগের আধিকারিকরা জানান, ওই জমিতে যাতে পাখি এসে ফসল নষ্ট করতে না পারে সেই জন্য বিষ ছড়ানো হয়। ওই পাখিগুলি ময়নাতদন্তের জন্য পাঠানো হয়েছে। রাজ্যের বনমন্ত্রী পরিমল শুক্লবৈদ্য এই ঘটনার যথাযথ তদন্ত করে দ্রুত ব্যবস্থা নেওয়ার নির্দেশ জানিয়েছেন। পাশাপাশি অসমের Chief Wildlife Warden এম কে যাদব, ওই এলাকার বনাধিকারিক রঞ্জিৎ দত্তকে সাতদিনের মধ্যে তদন্ত করে রিপোর্ট জমা দেওয়ার নির্দেশ দিয়েছেন।

বরপেটার বনবিভাগের রেঞ্জ অফিসে এই নিয়ে অভিযোগ দায়ের করে মান্নান আলি নামের একজনকে গ্রেফতার করা হয়েছে বলেও জানিয়েছেন অসমের বনমন্ত্রী। তিনি জানিয়েছেন, ‘আমরা ময়না তদন্তের জন্য অপেক্ষা করছি। এই রিপোর্ট পেলেই অভিযুক্তর বিরুদ্ধে কড়া আইনি ব্যবস্থা নেওয়া হবে’।

দিল্লি যাওয়ার স্পেশাল ট্রেন, বিশেষ সুবিধা পাচ্ছেন অসমবাসীরা
উল্লেখ্য যে মাস খানেক আগেই উদলগুড়ি পুরসভা এলাকাতে বাঁশ কেটে দিয়ে ২৫০-র বেশি egret এবং cormorant ছানাকে মারা হয়। ওই বাঁশে বাসা করেছিল ওই পাখিগুলি।