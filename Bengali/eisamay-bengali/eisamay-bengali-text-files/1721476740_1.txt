জয়া চক্রবর্তী ■ জলপাইগুড়ি
পর্যটনে বেশি গুরুত্বই কাল হল গোরুমারায়৷ উপেক্ষিত হয়েছে বন ও বন্যপ্রাণী সংরক্ষণ৷ নজরদারির বালাইই প্রায় নেই৷ পরপর দু’টি গন্ডারের দেহ উদ্ধার হওয়ার পর এমনই পর্যবেক্ষণের কথা জানাচ্ছেন বিশেষজ্ঞরা৷ বিশেষ করে এশিয়ান রাইনো স্পেশালিস্ট গ্রুপের চেয়ারম্যান বিভব তালুকদার তুলোধোনা করেছেন বন দন্তরকে৷ তিনি বলেন , ‘বনাঞ্চলে পর্যটনের সঙ্গে বন্যপ্রাণ সংরক্ষণেও যে সমান গুরুত্ব থাকার কথা , তা গোরুমারা জাতীয় উদ্যানে নেই৷ পর্যটন খাত থেকে আরও বেশি রাজস্ব আদায় করার লক্ষে বেশি নজর থাকার ফলে বনে নজরদারিটাই ছিল না৷ ’ রাজ্যের প্রাক্তন প্রধান মুখ্য বনপাল তথা ওয়াইল্ডলাইফ ইনস্টিটিউটের মুখ্য উপদেষ্টা সম্পদ সিং বিস্ত বলেন , ‘যৌথ বন পরিচালনার নিয়ম -নীতি মানাই হচ্ছে না বলে আমার মনে হয়৷

চুলোয় গিয়েছে নজরদারি৷ না -হলে এমন ঘটনা ঘটতেই পারে না৷ ’বিশেষজ্ঞদের সমালোচনা তো আছেই , পাশাপাশি মুখ্যমন্ত্রীর দন্তর থেকেও কড়া বার্তা দেওয়া হয়েছে বনকর্তাদের৷ আর দু’দিন পরেই উত্তরবঙ্গে আসবেন মুখ্যমন্ত্রী মমতা বন্দ্যোপাধ্যায়৷ তার আগে চাপের মুখে খোদ বনমন্ত্রী বিনয় বর্মন রবিবার গোরুমারায় যাচ্ছেন৷ শনিবার বনমন্ত্রী ‘এই সময় ’কে বলন , ‘আমাদের মাথা হেঁট হয়ে গিয়েছে৷ আর কোনও চাপের কাছে মাথা নত না করে কড়া পদক্ষেপ করার নির্দেশ দিয়েছে প্রধান মুখ্য বনপালকে৷ কেউ দায়িত্ব এড়াতে পারেন না৷ গাফিলতির শাস্তি পেতেই হবে৷ মুখ্যমন্ত্রীর কাছে জবাবদিহিটা তো আমাকেই করতে হয়৷ ’ ইতিমধ্যে অসমে রাজ্যের চার বনকর্তাকে পাঠানোর নির্দেশ দিয়েছেন বনমন্ত্রী৷ অসমেই ধৃত এক চোরাশিকারিকে জেরা করে গোরুমারায় গন্ডার নিধনের তথ্য জানতে পেরেছিল সে রাজ্যের বন দন্তর৷ বনমন্ত্রীর নির্দেশ , ওই চোরাশিকারিকে জেরা করে আরও তথ্য সংগ্রহ করতে হবে৷

কড়া পদক্ষেপের কথা বলা হলেও কাজের কাজ যে খুব একটা হচ্ছে না গন্ডার শিকারে অভিযুক্ত পাঁচ জনকে গ্রেন্তার করার পরে শনিবার ছেড়ে দেওয়াতেই তার প্রমাণ৷ ওই পাঁচ জন গোরুমারা লাগোয়া ধূপঝোড়া বনবস্তির বাসিন্দা৷ তাদের শুক্রবার আটক করেছিল বন দন্তর৷ কিন্ত্ত ওই বস্তির বাসিন্দারা শনিবার গোরুমারায় গিয়ে বিক্ষোভ দেখানোর ফলে পাঁচ জনকেই ছেড়ে দিয়েছে বন দন্তর৷ এতেই চাপের প্রশ্ন উঠেছে৷ সেই চাপ যে রাজনৈতিক , তা স্পষ্ট হয়েছে খোদ বনমন্ত্রীর কথায়৷ তিনি বলেন , ‘কড়া পদক্ষেপ করতে গিয়ে যদি রাজনৈতিক চাপ আসে , তাঁকে আমল না দেওয়ার নির্দেশ দিয়েছি৷

এ বার আর কোনও ওজর -আপত্তি শুনতে রাজি নই আমি৷ বনকর্তারা যখন যে ভাবে রিপোর্ট করেন , তার সব কিছুই সরকার বিনা বাক্যব্যয়ে মেনে নেয়৷ তার পর কেন এত ফাঁকফোকর ?’রাজস্ব আদায়ের পিছনে ছুটেই যে গোরুমারায় অন্য কাজ উপেক্ষিত হয়েছে , তার প্রমাণ , বন দন্তরেরই হিসেব৷ ওই পরিসংখ্যানে দেখা যাচ্ছে , ৭৬১ বর্গ কিলোমিটার আয়তনের বক্সা ব্যাঘ্র প্রকল্পে যেখানে গত এক বছরে রাজস্ব আদায় হয়েছে প্রায় সাড়ে ৪৩ লক্ষ টাকা , সেখানে মাত্র ৭৯ বর্গ কিলোমিটারের গোরুমারা জাতীয় উদ্যানে পর্যটন খাতে রাজস্ব আদায় হয়েছে সাড়ে ৪৮ লক্ষ টাকারও বেশি৷ অথচ প্রায় একই আয়তনের ৭৮ বর্গ কিলোমিটারের সিঙ্গালিলা জাতীয় উদ্যানে পর্যটন খাতে আয় হয়েছে মাত্র প্রায় ১৫ লক্ষ টাকা৷ বন দন্তরের পক্ষ থেকে গোরুমারায় পর্যটন খাতে এই বেশি রাজস্ব আদায়ের কোনও ব্যাখ্যা দেওয়া হয়নি৷ বনমন্ত্রী শুধু জানিয়েছেন , তিনি রবিবার সব কিছুই খতিয়ে দেখবেন৷