এই সময় ডিজিটাল ডেস্ক: 'ছবির আমি, ছবির তুমি, ছবি দিয়ে যায় চেনা...' আসলে এক একটা ছবিই যেন হয়ে থাকে সময়ের দলিল। একজন ফটোগ্রাফার নিজের চোখের আয়নায় দেখেন সময়কে। তুলে ধরেন একটা মুহূর্ত। আর নিজের দক্ষতায় একটি সাধারণ বিষয়কেও তিনি করে তুলতে পারেন জীবন্ত-প্রাণচঞ্চল। আর তেমনই এক ছবি তুলেছেন সাইবেরিয়ার বাসিন্দা সের্গেই গর্শকভ। কী ছবি? গভীর অরণ্যে গাছকে বাঘিনী আলিঙ্গন করে রয়েছে! এই ছবিটি দেখে অনেকেই বলছেন, 'এই আন্তরিক ছবি নাড়া দিয়েছে অন্তরকে'। সেই কারণেই ফটোগ্রাফির জন্যে চলতি বছরের ওয়াইল্ডলাইফ ফটোগ্রাফার অব দ্য ইয়ার (ডব্লিউপিওয়াই) পুরস্কারটি উঠেছে সের্গেইয়ের হাতে।পৃথিবীর অন্যতম বিরল কোন প্রাণী বা তার গতিবিধির ছবি তোলা মুখের কথা নয়। এমন ছবি তুলতে গেলে দক্ষতা তো বটেই, পাশাপাশি দরকার হয় বোধহয় ভাগ্যের সহায়তাও। সের্গেই গর্শকভ নিঃসন্দেহে তেমনই একজন দক্ষ এবং সৌভাগ্যবান মানুষ। গভীর অরণ্যে বাঘিনী আলিঙ্গন করে রয়েছে গাছকে, এমনই এক মায়াময় ছবি তুলেছেন তিনি। আর এই ছবিটি নিয়েই গোটা বিশ্বে তুমুল শোরগোল পড়ে গিয়েছে। লন্ডনের ন্যাচারাল হিস্ট্রি মিউজিয়মের আয়োজনে একটি টিভি প্রেজেন্টার এবং কেমব্রিজের রয়্যাল হাইনেস ওফ ডাচেসের যৌথ উদ্যোগে তাই বিশ্বসেরার পুরস্কার তুলে দেওয়া হল গর্শকভের হাতে।

গর্শক যে ছবিটি তুলেছেন তাতে দেখা যাচ্ছে, একটি বাঘিনী একটি গাছকে আলিঙ্গন করে রয়েছে। শুধু তাই নয়, গাছের গায়ে নিজের গা ঘষছে সে। এ যেন আসলে একান্তই নিজের উপস্থিতির চিহ্ন রেখে যাওয়া। গাছের গায়ে নিজের শরীরের গন্ধ রেখে সে যেন বলতে চাইছে 'আমিও আছি এখানে'।

ছবিটিকে পুরস্কার দিতে গিয়ে বিচারকেরা বলেছেন, সের্গেইয়ের তোলা ছবিতে আলো রঙ এবং টেক্সচারের যে বিরল সৌন্দর্য ধরা পড়েছে, তা শুধুমাত্র কোনও পেইন্টিংয়েই থাকতে পারে! বিবিসি নিউজ আবার অন্য ভাবে ব্যাখ্যা করেছে। তারা বলেছে, দেখে মনে হচ্ছে, বাঘটি যেন অরণ্যের একান্ত অংশ। ওর লেজটা এমন ভাবে বেঁকে রয়েছে যেন ওটা ওই গাছের শিকড়। যেন দুটি সত্তাই এক।



আরও পড়ুন: রাম কমলের 'রিক্সাওয়ালা' চলল মাদ্রিদ থেকে মেলবোর্ন! ডাক আন্তর্জাতিক মঞ্চে...
ছবিটিকে পুরস্কৃত করতে গিয়ে বিচারকেরা বলেছেন, সের্গেইয়ের তোলা ছবিতে আলো রঙ এবং টেক্সচারের যে বিরল মিশ্রন ধরা পড়েছে, তা একমাত্র আঁকা ছবিতেই সম্ভব। অনেকেই বলছেন, বাঘটিকে দেখে মনে হচ্ছে ও যেন ওই অরণ্যেরই একান্ত অংশ। ওর লেজটা এমন ভাবে বেঁকে রয়েছে যেন ওটাই গাছের শিকড়। দুটি সত্তা মিলেমিশে একাকার। আশ্চর্যের বিষয় হল, ছবিটি তুলতে ১০ মাস আগে ক্যামেরা সেট করে রেখেছিলেন সের্গেই গর্শকভ। তারপর মিলেছে সাফল্য।

এই সময় ডিজিটাল এখন টেলিগ্রামেও। সাবস্ক্রাইব করুন, থাকুন সবসময় আপডেটেড। জাস্ট এখানে ক্লিক করুন।