এই সময় ডিজিটাল ডেস্ক: সিংহ শাবক পাচারের মামলায় শহর এবং শহরতলির বেশ কিছু জায়গায় অভিযান চালাল ED। মঙ্গলবার হাওড়ার বেলিলিয়াস রোড সহ চারটি জায়গায় চালানো হয় অভিযান। ২০১৯ সালের জুন মাসে বেলঘরিয়া এক্সপ্রেসওয়ে থেকে একটি সিংহ শাবক এবং তিনটি লেঙ্গুর শাবক পাচার করতে গিয়ে ধরা পড়েছিল তিন ব্যক্তি। রাজ্যের বন দফতর এবং ‘ওয়াইল্ড লাইফ ক্রাইম কন্ট্রোল ব্যুরো’ যৌথ অপারেশন চালিয়েছিল সে সময়।বন দফতর প্রাথমিকভাবে মামলা রুজু করলেও, পরে ED বিষয়টি নিয়ে তদন্ত শুরু করে। সেই মামলার তদন্ত করতে গিয়েই এদিন আবারও রাজ্যের বিভিন্ন জায়গায় তল্লাশি চালিয়েছে এনফোর্সমেন্ট ডিরেক্টরেট। সূত্র মারফত জানা গিয়েছে, হাওড়ার যে অফিসে এদিন তল্লাশি চালানো হয়, সেখান থেকেই বন্যপ্রাণী পাচার করা হত। তদন্তকারীদের অনুমান, বাংলাদেশ থেকেই সিংহ বা লেঙ্গুরের মতো বন্যপ্রাণকে শহরে নিয়ে আসা হত। এখান থেকেই তা পাচার করে দেওয়া হতো মধ্য প্রাচ্যের দেশগুলিতে।

কয়লা কেলেঙ্কারিতে নয়া মোড়, ফের রাজ্যে অভিযান CBI-ED'র
উল্লেখ্য, এদিনই কয়লা কেলেঙ্কারির মামলার তদন্তের জন্য রাজ্যজুড়ে বিশেষ তল্লাশি চালিয়েছে ED এবং CBI। ওই মামলা বর্তমানে নয়া মোড় নিয়েছে। কয়লা পাচার কাণ্ডের মূল অভিযুক্ত অনুপ মাঝি ওরফে লালার ঘনিষ্ঠ আরও এক ব্যবসায়ীর খোঁজ চালাচ্ছে কেন্দ্রীয় সংস্থা।

গ্রেফতার কয়লা-মাফিয়া, গেরুয়া শিবিরের রাজু ঝা
টাটকা ভিডিয়ো খবর পেতে সাবস্ক্রাইব করুন এই সময় ডিজিটালের YouTube পেজে। সাবস্ক্রাইব করতে এখানে ক্লিক করুন।