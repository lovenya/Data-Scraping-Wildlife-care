অসমের জঙ্গলে চোরাশিকারি ধরার জন্য গড়া হয়েছিল দেশের প্রথম ‘কুকুর স্কোয়াড’ (Dog Squad)। K9 নামে ওই স্কোয়াডের সদস্য ছিল Zorba। সোমবার ১২ বছর বয়সে মৃত্যু হয়েছে Belgian Malinois প্রজাতির এই পুরুষ কুকুরের। চোরাশিকারি এবং Wildlife Crimes –এর সঙ্গে যুক্তদের ধরার জন্য এতদিন চুড়ান্ত দক্ষতার পরিচয় দিয়েছে জোরবা। অসমের বনদফতর সূত্রে জানা গিয়েছে, অন্তত ৬০জন চোরাশিকারি ধরার কাজে সাহায্য করেছে এই কুকুরটি। তার সাহায্য না পেলে ওই চোরাশিকারিদের ধরা যেত না। জানা গিয়েছে, বার্ধ্যকের কারণেই মৃত্যু হয়েছে জোরবার। এই কুকুর বাহিনীকে সেখানে কাজে লাগিয়েছিল আরণ্যক নামের একটি সংস্থা। মূলত তারাই অসমের বনবিভাগের সঙ্গে যৌথভাবে গড়ে তুলেছিল K9 নামের ‘কুকুর বাহিনী। এই বাহিনীর প্রথম দলের সদস্য ছিল Zorba। এই কুকুরকে হারিয়ে শোকাচ্ছন্ন ওই সংস্থার সদস্যরা।
Joymala Elephant : পায়ে গভীর ক্ষত, অত্যাচারিত হাতি জয়মালাকে ফেরত চায় অসম
Aaranyak-এর তরফে টুইট করে জানানো হয়েছে, বয়স এবং শারীরিক কারণে সোমবার রাত ১০টা নাগাদ গুয়াহাটিতে মারা গিয়েছে জোরবা। তাদের পরিবারের সবচেয়ে প্রিয় সদস্য ছিল এই কুকুরটি। অসমের কাজিরাঙ্গা সহ অন্য জঙ্গলে গণ্ডার চোরাশিকারিদের ধরার জন্য প্রথম এই কুকুরটিকে ‘নিয়োগ’ করা হয়েছিল।
আরণ্যকের তরফে জানানো হয়েছে, গত আট বছর ধরে ‘সেবা’ করেছে জোরবা। কাজিরাঙ্গা (Kaziranga) জাতীয় উদ্যান ছাড়াও Pobitora Wildlife Sanctuary এবং Orang National Park-এও কাজ করেছে জোরবা।
প্রসঙ্গত, চলতি বছরের জুন মাসেই মারা গিয়েছিল K9 Dog Squad-এর আরেক সদস্য বাবলি। সেটি ছিল Belgian Malinois প্রজাতির মহিলা প্রশিক্ষিত কুকুর। ২০১৮ সালের ১১ অগাস্ট থেকে ওরাং জাতীয় উদ্যানে কাজ করত বাবলি। সেই সময়ে ওরাং জাতীয় উদ্যান থেকে এক শৃঙ্গ গণ্ডার চোরাশিকার ধরা এবং গণ্ডারের সিং উদ্ধারে বিশেষ ভূমিকা নিয়েছিল বাবলি। বাবলিও মারা গিয়েছিল শারীরিক অসুস্থতার কারণে।

Assam Meghalaya Border Dispute : অসম-মেঘালয় সীমানা সংঘর্ষে মৃত ৬, বাতিল চেরি ব্লসম ফেস্টিভ্যাল
কাজিরাঙ্গা সহ অসম এবং উত্তর পূর্ব ভারতের বিভিন্ন জঙ্গলে এক সময়ে রমরমা ছিল চোরাশিকারিদের। ওই এলাকায় বনরক্ষা কর্মী বৃদ্ধি করেও চোরাশিকার পুরোপুরি বন্ধ করা যায়নি। এই কারণেই গড়ে তোলা হয় K9 Dog Squad। এই কুকুর বাহিনীর কারণেই ধরা পড়ে চোরাশিকার। সেখানে বন্য অপরাধ কমতে এবং তদন্তে সাহায্য করতে বিশেষ সাহায্য করে এই স্কোয়াড। এখন ওই এলাকায় বন্যপ্রাণ শিকার বন্ধ করতে সাহায্য করে সবার গর্ব হয়ে উঠেছে কে-৯ স্কোয়াড। অসমের বনবিভাগ এবং আরণ্যকের সদস্যরা জানান, গত কয়েক বছরে এই স্কোয়াডের জন্যই একেবারে কমে গিয়েছে চোরাশিকার এবং বন্যপ্রাণ হত্যা।