আগেও অসম এবং অরুণাচল প্রদেশ থেকে গুজরাট সহ বিভিন্ন জায়গায় পাঠানো হয়েছে হাতি। সেই হাতিগুলিকে আর ফিরিয়ে আনা হয়নি। ফের অরুণাচল প্রদেশ থেকে গুজরাটের জামনগরে হাতি স্থানান্তর করা হয়েছে। এই নিয়ে শুরু হয়েছে বিতর্ক। এই সঙ্গে ওই হাতি স্থানান্তর কতটা আইনসঙ্গত তা নিয়ে প্রশ্ন তুলেছেন বন্যপ্রাণীপ্রেমীরা।যদিও বনবিভাগের আধিকারিকদের দাবি, সেখানে অন্যায় কিছু করা হয়নি। সবই হয়েছে নিয়ম মেনে এবং সুপ্রিম কোর্ট নিযুক্ত high power committeeর নির্দেশে। এইভাবে হাতি স্থানান্তর করার বিরোধিতা করেছে বন্যপ্রাণী নিয়ে কাজ করা বিভিন্ন সংগঠন। শুক্রবার অরুণাচল প্রদেশের নামসাই ( Namsai) জেলা থেকে কুড়িটি হাতি পাঠানো হয়েছে জামনগরের 'Radha Krishna Elephant Trust'কে।

Jhargram News : স্পর্শ করলে ইলেকট্রিক শক! হাতি রুখতে ঝাড়গ্রামে বিশেষ ব্যবস্থা বন দফতরের
ওই ট্রাস্ট আবার দেখভাল করে রিলায়েন্স সংস্থা। ওই হাতি স্থানান্তরের বিরোধিতা করেছে মোরান স্টুডেন্ট ইউনিয়ন । ওই সংগঠনের নেতা সঞ্জীব মোরান জানিয়েছেন, শুক্রবার রাতে বিহুর অনুষ্ঠান থেকে ফেরার সময় তারা দেখেন তিনসুকিয়ার কাছে গাড়িতে হাতিগুলি নিয়ে যাওয়া হচ্ছিল। পুলিশের প্রহরায় সেগুলি নিয়ে যাওয়া হচ্ছিল। গাড়িগুলিতে গুজরাটের রেজিস্ট্রেশন ছিল। তিনি বলেন,"অনেকেই অবৈধভাবে হাতি কিনে নিয়ে যাচ্ছেন। আমরা এইভাবে হাতি স্থানান্তর করার বিরুদ্ধে।"

Kiren Rijiju : চিনের দাবি নিয়ে মাথা ঘামাতে চাই না, স্পষ্ট বার্তা কেন্দ্রীয় আইনমন্ত্রীর
যদিও ডুমডুমার ডিএফও RS Bharati জানিয়েছেন নামসাই থেকে হাতিগুলি নিয়ে যাওয়া হচ্ছিল । তাদের এলাকার ওপর দিয়ে নিয়ে যাওয়ার সময় কাগজপত্র দেখা হয়েছে । তিনি বলেন, সুপ্রিম কোর্টের নিযুক্ত কমিটির নির্দেশ মেনে হাতি স্থানান্তর করা হয়েছে। এতে আমাদের কিছু করার নেই। আমরা দেখেছি তাদের কাছে কাগজপত্র ঠিক আছে।"

Cow Smuggling : 'গোরু পাচারের সঙ্গে যুক্ত পুলিশ', বিস্ফোরক ত্রিপুরার মন্ত্রী
49 টি গাড়ির কনভয়ে কুড়িটি হাতি নিয়ে যাওয়া হয়। সেখানে Wildlife Board of India র সদস্য, পশু চিকিৎসক, ছটি অ্যাম্বুল্যান্স , জলের গাড়িও ছিল। অরুণাচল প্রদেশের চিফ ওয়াইল্ডলাইফ ওয়ার্ডেন N Tam জানিয়েছেন হাই পাওয়ার কমিটির নির্দেশে যথোপযুক্তভাবে হাতিগুলি জামনগরে পাঠানো হয়েছে । সেখানে ত্রিপুরার তিনটি হাতিও ছিল।

Assam Arunachal Border Dispute : শাহ সমঝোতায় চুক্তিতে সই দুই মুখ্যমন্ত্রীর, মিটতে চলেছে অসম-অরুণাচলের সীমান্ত বিবাদ
ত্রিপুরার এক আধিকারিক জানিয়েছেন যে সেই রাজ্যে চব্বিশ জনের কাছে ব্যক্তিগত হাতি আছে। তাদের অনেকেই জানিয়েছেন যে তারা আর্থিক কারণে ওই হাতিগুলি দেখভাল করতে পারছেন না । তাই কোন ট্রাস্টকে হাতিগুলি দিতে চাইছেন তারা। যদিও বন্যপ্রাণীদের নিয়ে কাজ করা বিভিন্ন সংগঠনের দাবি, জামনগরে হাতির থাকার উপযুক্ত পরিবেশ নেই। কীভাবে সেখানে হাতি সুস্থ থাকবে তা নিয়ে প্রশ্ন তুলেছেন তারা।