সারা দেশের মতো তাপপ্রবাহের হাত থেকে রেহাই পায়নি উত্তর প্রদেশও। তাপপ্রবাহের রেশ পড়ল বন্যপ্রাণীদের মধ্যেও। তৃষ্ণা মেটাতে কাতারনিয়াঘাট অভয়ারণ্য থেকে লোকালয়ে এল বাঘ। রাস্তার ধারে একটি স্থানে জমে থাকা জল পান করতে দেখা গেল তাকে। বাঘের জল খাওয়ার দৃশ্য নিজেদের মোবাইলবন্দি করতে দেখা গিয়েছে অনেক পথচারীকে।Kaziranga National Park : দেখা যাবে না গণ্ডার, কাজিরাঙায় বন্ধ সাফারি
লোকালয়ে বাঘের এই জল খাওয়ার ঘটনাটি কয়েকদিন আগে ঘটে বলে জানিয়েছেন কাতারনিয়াঘাট অভয়ারণ্য কর্তৃপক্ষ। এই অভয়ারণ্যের মাঝ দিয়ে গিয়েছে জাতীয় সড়ক। তৃষ্ণা মেটাতে হঠাৎই অভয়ারণ্য থেকে বের হয়ে আসে বাঘটি। চোখের সামনে বাঘটিকে জল খেতে দেখে বন্ধ হয়ে যায় জাতীয় সড়কের যান চলাচল। দুই দিকে তৈরি হয় যানজট। পথচারীদের অনেকেই গাড়ি থেকে নেমে বাঘের জলপানের দৃশ্যটি মোবাইল বন্দি করতে থাকেন। তৃষ্ণা মেটানোর পর ফের বাঘটি অভয়ারণ্যের ভিতর প্রবেশ করে। স্বাভাবিক হয় জাতীয় সড়কে যান চলাচল।

Uttarakhand Pauri : উত্তরাখণ্ডের পাউরিতে আতঙ্ক, খাঁচাবন্দি হামলাকারী বাঘ
এদিকে, জাতীয় সড়কের উপর বাঘের এই জলপানের একটি ভিডিয়ো সোশাল মিডিয়ায় শেয়ার করেন ভারতীয় বন পরিষেবা আধিকারিক পরভীন কাসওয়ান। ভিডিয়োটির একটি ক্যাপশনও দিয়েছেন তিনি। ক্যাপশনে লেখা আছে ‘রোড স্টপার’। মূলত ভিডিয়োটি নিজের টুইটার হ্যান্ডেলে প্রথম পোস্ট করেন অফিসার দীপ বাধওয়ান। অভয়ারণ্যের বাফার এলাকায় কাতারনিয়াঘাটের রেঞ্জ অফিসারের দ্বারা বাঘের জল খাওয়ার দৃশ্যটি ক্যামেরাবন্দি হয়েছে বলে এক টুইট বার্তা জানান তিনি। এই ধরনের ঘটনা খুবই বিরল বলে জানান ওই আইএফএস অফিসার।

Viral Video: হাতির পাল দেখেই ভয়ে কাঁটা, মাথা নিচু করে পথ ছাড়ল বাঘ! প্রকাশ্যে ভিডিয়ো
সোশাল মিডিয়ায় পোস্ট করা ছবিটি দেখে আপ্লুত হয়ে পড়েন নেটিজেনরাও। ভিডিয়োটি পোস্টের পাঁচ ঘণ্টার মধ্যে ৪০ হাজার ভিউয়ার ছাড়িয়ে যায়। কেউ কেউ ভিডিয়োটি দেখে প্রতিক্রিয়াও জানিয়েছেন। একজন সোশাল মিডিয়া ব্যবহারকারী লিখেছেন, ডোরাকাটা সন্ন্যাসীকে সম্মান করা দরকার। তৃষ্ণা মেটানোর সময় কেউ চিৎকার করে ব্যাঘাত না ঘটানোর জন্য সন্তোষ প্রকাশ করেন তিনি।

Assam Tiger : রাতের আঁধারে বাইরে ঘুরে বেড়াচ্ছে বাঘ! অসমের কালিয়াবরে জারি ১৪৪ ধারা
কেউ কেউ অভয়ারণ্যে জলের ঘাটতি তৈরি হয়েছে বলে মনে করে উদ্বেগপ্রকাশ করেছেন। এই ধরনের সমস্যা তৈরি হলে, অবিলম্বে তা সমাধানের জন্য সংশ্লিষ্ট কর্তৃপক্ষের কাছে আবেদন জানিয়েছেন। একজন টুইটার ব্যবহারকারী তো গত বছর তাঁর কাতারনিয়াঘাট অভয়ারণ্য যাওয়ার অভিজ্ঞতা শেয়ার করেছেন। সেই সময় তিনি বাঘ না দেখলেও, অনেক পাখি দেখেছেন বলে জানান। আরেক জন বাঘের এই তৃষ্ণা মেটানোর দৃশ্যকে বিরলতম বলে উল্লেখ করেছেন।