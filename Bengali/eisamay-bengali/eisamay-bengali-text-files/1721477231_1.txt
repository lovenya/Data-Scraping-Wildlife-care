অবলা প্রাণীদের সঙ্গে পৈশাচিক আচরণের অভিযোগ নতুন নয়। তা বলে বন্য গোসাপকে (Bengal Monitor Lizard) যৌন হেনস্থা! এমন ঘটনা ইদানীংকালে আমাদের দেশে বড় একটা শোনা যায়নি। এবার তেমনই এক নারকীয় ঘটনা ঘটনোর অভিযোগ উঠল কিছু 'মানুষের' বিরুদ্ধে। ঘটনাস্থল মহারাষ্ট্রের গোথানে গ্রাম লাগোয়া সহ্যাদ্রী ব্যাঘ্র প্রকল্প এলাকা।খাস কলকাতায় উদ্ধার লেপার্ডের চামড়া, লেজের টুকরো!
বন দফতর সূত্রে জানা গিয়েছে, যারা এই কাণ্ড ঘটিয়েছে বলে অভিযোগ, তারা সকলেই শিকারি। বনকর্মীদের নজর এড়িয়ে অভিযুক্তরা জঙ্গলের ভিতর ঢুকে পড়ে। তারপর সেখানেই একটি বন্য গোসাপের সঙ্গে সঙ্গমে লিপ্ত হয়! সব মিলিয়ে এই জঘন্য ঘটনা ঘটানোর জন্য মোট চারজনকে চিহ্নিত করা হয়েছে। তাদের সকলকেই গ্রেফতার করা হয়েছে।

দাবানলে খাক উত্তরাখণ্ডের বিস্তীর্ণ জঙ্গল, বিপন্ন বন্যপ্রাণ!
সংশ্লিষ্ট বনাধিকারিক জানিয়েছেন, অভিযুক্ত চার ব্যক্তি হল, সন্দীপ টুকরাম, পাওয়ার মঙ্গেশ, জনার্দন কামটেকর এবং অক্ষয় সুনীল। সূত্রের দাবি, অভিযুক্তদের মোবাইল ফোন খতিয়ে দেখার পরই বন দফতরের কর্মী ও আধিকারিকরা এই অপরাধের বিষয়ে সম্পূর্ণ নিশ্চিত হন। সঙ্গে সঙ্গে অভিযুক্তদের বিরুদ্ধে আইন মাফিক পদক্ষেপ করা হয়। বনাধিকারিকদের দাবি, এই চারজন মিলে একটি বন্য গোসাপকে গণধর্ষণ করেছে!

Howrah Station-এ উদ্ধার চিনা ওষুধে ব্যবহৃত নিষিদ্ধ Seahorse
বন দফতর সূত্রে জানা গিয়েছে, বনাঞ্চলের বিভিন্ন জায়গায় লাগিয়ে রাখা সিসি ক্যামেরার ফুটেজ দেখে প্রথমে ঘটনার আঁচ পাওয়া যায়। তারপর সেই ফুটেজের সাহায্যেই অভিযুক্তদের চিহ্নিত করা হয়। এবং পরে স্থানীয় সূত্র কাজে লাগিয়ে তাদের পাকড়াও করা হয়। এরপর অভিযুক্তদের মোবাইল ফোন বাজেয়াপ্ত করে সেগুলি ঘাঁটাঘাঁটি করতেই গোটা ঘটন পরিষ্কার হয়ে যায় বনাধিকারিকদের কাছে। তাঁরা জানিয়েছেন, ধৃতদের মধ্যে তিনজন আদতে কোঙ্কনের বাসিন্দা। তারা বন্যপ্রাণী শিকার করার জন্যই কোলাপুরের চান্দোলি গ্রামে এসেছিল।

বিশ্ব বন্যপ্রাণ দিবসে দুঃসংবাদ! ওডিশায় ভেসে এসে মৃত প্রকাণ্ড হোয়েল শার্ক
এমন ঘটনা যে ঘটতে পারে, তা কখনও ভাবতেই পারেননি বনকর্মী কিংবা বন বিভাগের কর্তারা। গোটা বিষয়টি সামনে আসার পর কার্যত হতভম্ব হয়ে গিয়েছেন তাঁরা। একইসঙ্গে, তাঁরা সকলেই দোষীদের কঠোর শাস্তির পক্ষে সওয়াল করেছেন। কিন্তু, অরণ্য আইনের কোন ধারা অভিযুক্তদের বিরুদ্ধে কার্যকর করা হবে, সেটা এখনও স্পষ্ট নয়। সূত্রের দাবি, বনাধিকারিকরা চাইছেন, অপরাধের গুরুত্ব বিচার করে ভারতীয় দণ্ডবিধি অনুসারে অভিযুক্তদের বিরুদ্ধে মামলা রুজু করা হোক।

গোটা বিষয়টি নিয়ে ইতিমধ্যেই বন্যপ্রাণ বিশেষজ্ঞ এবং আইনিজীবীদের সঙ্গে কথাবার্তা শুরু করেছেন বন বিভাগের সংশ্লিষ্ট আধিকারিকরা। তাঁরা জানিয়েছেন, যারা এমন ঘৃণ্য অপরাধ ঘটিয়েছে, তারা যাতে দৃষ্টান্তমূলক শাস্তি পায়, তা নিশ্চিত করা হবে।

প্রসঙ্গত, বন্যপ্রাণ সংরক্ষণ আইন, ১৯৭২ অনুসারে, Bengal Monitor Lizard সংরক্ষিত বন্যপ্রাণের আওতাধীন। এই আইন অনুযায়ী, অভিযুক্তদের বিরুদ্ধে আদালতে দোষ প্রমাণিত হলে প্রত্যেককে সর্বোচ্চ সাত বছর হাজতবাস করতে হবে।