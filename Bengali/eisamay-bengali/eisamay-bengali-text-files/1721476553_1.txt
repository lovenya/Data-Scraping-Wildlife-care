এই সময় ডিজিটাল ডেস্ক: দাউদাউ করে জ্বলছে অ্যামাজনের জঙ্গল। সারা বিশ্বে তা নিয়ে ছড়াচ্ছে আতঙ্ক। উন্নয়ের গুঁতোয় সবুজের দেখা পাওয়া আজ কাল বড়ই দুর্লভ। ভবিষ্যতের কথা চিন্তা করে অবশ্য নানা প্রচার চলছে গাছ বাঁচানো এবং গাছ লাগানো নিয়ে। অন্যদিকে মণিপুরের এই ব্যক্তি গত ১৮ বছর ধরে পরম যত্নে তৈরি করে চলেছেন ৩০০ একর জমির উপর এক সবুজ বিপ্লব।


৪৫ বছর বয়সী পশ্চিম ইমফলের বাসিন্দা মোইরাংথেম লোইয়া নিরলসভাবে গাছ লাগিয়ে যাচ্ছেন। বনভূমি ধ্বংসের বিরুদ্ধেএ যেন তাঁর যুদ্ধ। পুনশিলক বা স্প্রিং অফ লাইফ তাঁর অনন্য কীর্তি। পরিবেশ বাঁচাতে এবং দূষণের হাত থেকে মানুষকে বাঁচাতে এক বিশাল কর্মযজ্ঞ চালাচ্ছেন তিনি।
























ছোটবেলায় প্রায়অ মণিপুরের সেনাপতি জেলার কৌব্রু চুড়ায় অবস্থিত সবুজের আস্তানায় যেতেন লোইয়া। কিন্ত ২০০০ সালে কলেজ শেষ করে যখন আবার ছোটবেলার স্মৃতির টানে ওই জায়গায় ফিরে যান, তখনই পান এক বড় ধাক্কা। সবুজের কোনও চিহ্ন খুঁজে পান না। তখনই সিদ্ধান্ত নেন, প্রকৃতিকে তার গৌরব আবার ফিরিয়ে দেবেন। যেমন ভাবা তেমন কাজ।

খোঁজা শুরু করেন এমন এক জায়গা যেখানে গাছ লাগাতে পারবেন। সাল ২০০২। স্থানীয় বাসিন্দারা তাঁকে নিয়ে যান মারু লাংগোল পাড়াহের কাছে। সেখানেই শুরু হয় তাঁর পথ চলা। মেডিকাল রিপ্রেজেন্টেটিভের কাজ ছেড়ে শুরু করেন গাছ লাগানো। দীর্ঘ ৬ বছর ধরে একে একে বাঁশ, ওক, ফিকাস, ম্যাগনোলিয়া, টিক, কাঁঠালের মতো নানা গাছ লাগান তিনি। ২০০৩ সালে তাঁর পাশে এসে দাঁড়ান আরও কিছু বন্ধু। তৈরি করেন Wildlife And Habitat Protection Society (WAHPS)। এই সংগঠনই এখন পুনশিলকের রক্ষণাবেক্ষণ করে থাকে।
খবরটি ইংরেজিতে পড়ুন