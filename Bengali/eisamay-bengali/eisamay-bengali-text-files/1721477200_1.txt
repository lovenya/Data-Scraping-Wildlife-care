Jaldapara Forest-এ খুশির হাওয়া। রাজ্যের এই জাতীয় উদ্যানটিতে ক্রমশ বাড়ছে গন্ডারের সংখ্যা। গত তিনবছরে এখানে বেড়েছে ৫৫ টি গণ্ডার। এরফলে বর্তমানে জলদাপাড়া জাতীয় উদ্যানের একশৃঙ্গ গন্ডারের সংখ্যা বেড়ে দাঁড়িয়েছে ২৯২ টিতে। চলতি মাসে বনদফতরের গন্ডার শুমারির রিপোর্টে এই তথ্য উঠে আসে। মঙ্গলবার সন্ধ্যায় এই বছরের গন্ডার শুমারির রিপোর্ট প্রকাশ করে জলদাপাড়া জাতীয় উদ্যান কর্তৃপক্ষ। সেই রিপোর্টেই জলদাপাড়া জাতীয় উদ্যানের গন্ডারের সংখ্যাবৃদ্ধির তথ্য তুলে ধরা হয়।
Alipurduar: ফের বাইসনের তাণ্ডব চা বাগানে, কাবু করতে হিমশিম খেলেন বন দফতরের কর্মীরা
সেই রিপোর্টে প্রকাশ, উল্লেখযোগ্যভাবে স্ত্রী গন্ডারের সংখ্যা বেড়েছে এই জাতীয় উদ্যানে। স্ত্রী গন্ডারের সংখ্যা বাড়ায় খুশি জলদাপাড়া জাতীয় উদ্যান কর্তৃপক্ষও। জলদাপাড়া জাতীয় উদ্যানের DFO দীপক এম বলেন, “জলদাপাড়া জাতীয় উদ্যানে এই মুহুর্তে ২৯২ টি গন্ডার রয়েছে। তিন বছরের ৫৫ টি গন্ডার বেড়েছে এই জাতীয় উদ্যানে। উল্লেখযোগ্যভাবে এখানে পুরুষ গন্ডারের তুলনায় স্ত্রী গন্ডারের সংখ্যা বাড়ছে। যা গন্ডারের আদর্শ বাসস্থানের জন্য খুব উপযোগী। আমরা খুশি।”
খাবারের খোঁজে লোকালয়ে এসে মৃত্যু হাতির, খাদ্যে বিষক্রিয়া? ধন্দে বন দফতর
গন্ডারদের জীবনশৈলি অনুসারে, গন্ডারের আদর্শ বাসভূমিতে একটি পুরুষ গন্ডারের জন্য ২ থেকে ৩ টে মাদি গন্ডারের প্রয়োজন হয়। কিন্তু একসময় জলদাপাড়া জাতীয় উদ্যানে স্ত্রী গন্ডারের থেকে পুরুষ গন্ডারের সংখ্যা বেশি ছিল । যার ফলে পুরুষ গন্ডারদের মধ্যে সঙ্গিনী দখলের জন্য 'ইনফাইটিং' বা লড়াই বেড়ে গিয়ে গন্ডারের মৃত্যুর সংখ্যা বেড়ে যেত। এছাড়া স্ত্রী পুরুষের অনুপাত ঠিক না থাকায় গন্ডারের জন্মহারে সমস্যা তৈরি হত। এবারের রিপোর্টে দেখা গিয়েছে পুরুষ গন্ডারের সংখ্যা রয়েছে ১০১ টি। কিন্তু স্ত্রী গন্ডারের সংখ্যা রয়েছে ১৩৪ টি। লিঙ্গ নির্ধারণ সম্ভব হয়নি এমন গন্ডারের সংখ্যা রয়েছে ৫৭ টি। ২০১৯ সালে শেষ গন্ডার শুমারি হয়েছিল জলদাপাড়া জাতীয় উদ্যানে। সেবার পুরুষ গন্ডারের সংখ্যা ছিল ৯৮ টি। সেবার স্ত্রী গন্ডারের সংখ্যা পুরুষ গন্ডারের থেকে কম ছিল। স্ত্রী গন্ডারের সংখ্যা ছিল ৯৪ টি।
পাতাওয়ালাকে পিষে মারল কুনকির প্রেমে মত্ত দাঁতাল
২০১৯ সালে জলদাপাড়ায় সর্বমোট ২৩৭ টি গন্ডার ছিল। বর্তমানে জলদাপাড়ায় একটি পুরুষ গন্ডাররের অনুপাতে প্রায় দেড়টি স্ত্রী গন্ডার রয়েছে। এই স্ত্রী গন্ডারের সংখ্যা আরও কিছুটা বাড়লে সুবিধা হয়। জানা গিয়েছে, শেষ তিন বছরে জলদাপাড়া জাতীয় উদ্যানে ৪৬ টি গন্ডারের মৃত্যু হয়েছে। তবে জলদাপাড়ায় চোরাশিকারিদের চোরাগোপ্তা আনাগোনা যে বন্ধ করা যায়নি, এদিন তাও স্বীকার করে নিয়েছেন বনকর্তারা।
ট্রাক ভর্তি হাতি আটক বন দফতরের
কারণ এর মধ্যে ২টি গন্ডার চোরাশিকারিদের হাতে মারা গেছে। অন্যান্য গন্ডার স্বাভাবিক কারনে মারা গিয়েছে। এই মৃত্যু হারে উল্লেখযোগ্য ভুমিকা নিয়েছে এনথ্রাক্সের মত মারণ রোগ। তা নাহলে গন্ডারের সংখ্যা আরও বাড়তে পারতো জলদাপাড়ায়। সব মিলিয়ে এবছরের গন্ডার শুমারির রিপোর্টে খুশি বন দফতর। পাশাপাশি স্ত্রী গন্ডার বৃদ্ধি পাওয়ায় নিজেদের মধ্যে লড়াই অনেকটাই কমবে বলে আশাবাদী বনদফতর।