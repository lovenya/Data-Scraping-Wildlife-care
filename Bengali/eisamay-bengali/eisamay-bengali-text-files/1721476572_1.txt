এই সময় ডিজিটাল ডেস্ক: উত্তর-পূর্ব ভারতে আছে অনেক দুর্লভ প্রজাতির বন্যপ্রাণী। গত কয়েক বছরে বেশ কিছু নতুন প্রজাতির বন্যপ্রাণী, পাখি, মাকড়সা এবং প্রজাপতির সন্ধান পাওয়া গিয়েছে এই অঞ্চলে। এখনও অনাবিষ্কৃত হয়ে আছে অনেক প্রজাতির প্রাণী।কয়েকদিন আগেই অসমের কাছাড় জেলার Barail পাহাড়ে পাওয়া গিয়েছে নতুন প্রজাতির সাপ। এই সাপের ঘাড়ে আছে ‘বিন্দি’-র মতন দেখতে, লাল রঙের একটি চিহ্ন। এবার অরুণাচল প্রদেশের আদি পাহাড়ে বন্যপ্রাণ বিশেষজ্ঞরা আবিষ্কার করলেন একটি নতুন প্রজাতির ব্যাঙ। এই পাহাড়ে, যেখানে 'আদি' জনজাতির বাস, সেখানে এই ব্যাঙ পাওয়া যাওয়ায় এর নাম দেওয়া হয়েছে Adi Cascade Frog (Amolops Adicola)। স্থানীয়ভাবে এই ব্যাঙ ‘Juri ব্যাঙ’ নামেই পরিচিত। এটি পাওয়া যায় পাহাড়ি ঝর্ণার মধ্যে বড় পাথরের খাঁজে।

দিল্লি বিশ্ববিদ্যালয়, দেরাদুনের Wildlife Institute of India এবং আমেরিকার North Carolina Museum of Natural Science-র জীববিজ্ঞানীরা গত পাঁচ বছর ধরে সন্ধান চালিয়ে এই নতুন প্রজাতির ব্যাঙটি আবিষ্কার করেছেন। মাঝারি থেকে বড় আকারের যে ব্যাঙ উত্তর-পূর্ব ভারতে পাওয়া যায় সেগুলির অঙ্গসংস্থান (morphology), প্যাটার্ন, এবং আরও কিছু criteria দেখার পরে এই ব্যাঙের শ্রেণিবিন্যাস করা হয়েছে বলে জানিয়েছেন জীববিজ্ঞানীরা। লন্ডন থেকে প্রকাশিত একটি বিজ্ঞান বিষয়ক ম্যাগাজিনে এই আবিষ্কার সম্পর্কে লেখা হয়েছে।

তালিবানকে সমর্থনের অভিযোগে অসমে গ্রেফতার ১৪
ওয়াইল্ডলাইফ ইন্সটিটিউট অব ইন্ডিয়ার বিজ্ঞানী অভিজিৎ দাস জানান, এই অঞ্চলে এখনও এমন অনেক গাছ, পশু, পাখি, প্রাণী আছে যা এখনও আবিষ্কার করা হয় নি। তিনি বলেন, 'অনেক শতাব্দী প্রাচীন আদি পাহাড়। এই পাহাড়ে নানা ধরণের প্রাণী আছে। সেখানেই নতুন কোনও প্রজাতির প্রাণীর সন্ধান পেতে অভিযান চালানো হয়। যে প্রজাতির ব্যাঙ আবিষ্কার করা হয়েছে সেটি সাধারণত বর্ষার পরেই দেখা যায়। ২০১৮ সালে এর সন্ধান পাওয়া গিয়েছিল। তারপরে আমরা নানারকম পরীক্ষা এবং গবেষণা করি। এই পাহাড় এবং সেখানের আদিবাসীদের নামেই ওই ব্যাঙের নামকরণ করা হয়।'

'যৌনদাসী হিসেবে পাচার হচ্ছেন কফিন বন্দি তরুণীরা', বিস্ফোরক আফগান মহিলা
দিল্লি বিশ্ববিদ্যালয়ের অধ্যাপক এস ডি বিজু বলেন, ‘উত্তর-পূর্ব ভারতে এখনও অনেক অজানা প্রাণী আছে তা আবার প্রমাণিত হল। এই সব প্রাণী বিলুপ্ত হওয়ার আগে এদের সংরক্ষণের ব্যবস্থা করা দরকার।’