Jalpaigur-র তিস্তা ব্রিজে সার দিয়ে দাঁড়িয়ে রয়েছে ট্রাক। সেই ট্রাক থেকে বেরিয়ে আসছে শুঁড়। একটি-দুটি নয়, একেবারে ছয়টি ট্রাকের মধ্য থেকে বেরিয়ে আসছে হাতির শুঁড়। মঙ্গলবার এমনই ঘটনার সাক্ষী হলেন জলপাইগুড়ির বাসিন্দারা। পাচারের উদ্দেশ্যেই যে হাতিগুলি ট্রাকে করে নিয়ে যাওয়া হচ্ছিল, তা বুঝতে পথচলতি মানুষজনের অসুবিধা হয়নি। তারপর জলপাইগুড়ি বন বিভাগের কর্মীরা হাতি সহ ট্রাকগুলিকে আটক করেন।
গাছের মগডালে Leopard, আতঙ্ক ধূপগুড়িতে
জলপাইগুড়ি বন বিভাগ সূত্রে খবর, ছয়টি ট্রাক থেকে ছোট-বড় মিলিয়ে মোট সাতটি হাতি আটক করা হয়েছে। এগুলি অরুণাচল প্রদেশ থেকে অসম হয়ে গুজরাট নিয়ে যাওয়া হচ্ছিল বলে সূত্রের খবর। হাতিগুলির সঙ্গে থাকা মাহুত এবং গাড়ির চালক সহ ১৮ জনকে আটক করা হয়েছে।
জানা গিয়েছে, ছয়টি ট্রাক থেকে ছোট-বড় মিলিয়ে মোট সাতটি উদ্ধার করা হয়েছে। এদিন গোপন সূত্রে খবর পেয়ে জলপাইগুড়ি বন বিভাগের কর্মীরা জলপাইগুড়ি থেকে ময়নাগুড়ি যাওয়ার পথে তিস্তা সেতুর কাছ থেকে হাতি সহ ট্রাকগুলি আটক করেন। ওই সমস্ত ট্রাকের মধ্যে থেকেই মাহুত এবং গাড়ির চালক সহ ১৮ জনকে আটক করে বন দফতর। তারপর তাঁদের জিজ্ঞাসাবাদ করে বন আধিকারিকেরা জানতে পেরেছেন, হাতিগুলি অরুণাচল প্রদেশ থেকে অসম হয়ে গুজরাট নিয়ে যাওয়া হচ্ছিল।
কাঁকড়া ধরতে গিয়ে বাঘের মুখোমুখি! জ্ঞান হারালেন মহিলা
তবে পাচারের উদ্দেশ্যে হাতিগুলিকে নিয়ে যাওয়া হচ্ছিল কিনা তা ধৃতরা স্পষ্ট করেনি। তবে একেবারে উত্তর-পূর্বের রাজ্য অসম থেকে সুদূর পশ্চিমে গুজরাটে হাতিগুলি এভাবে ট্রাকে করে নিয়ে যাওয়ার ঘটনায় বন কর্তাদের মনে পাচারের সন্দেহই জোরাল হচ্ছে। হাতিগুলিকে এক রাজ্য থেকে অন্য রাজ্যে নিয়ে যাওয়ার আদৌ বৈধ কাগজ-পত্র রয়েছে কিনা তা খতিয়ে দেখছেন বনাধিকারিকরা। পাশাপাশি হাতির কানে লাগানো মাইক্রো চিপ পরীক্ষা করে দেখা হবে বলে জলপাইগুড়ি বন বিভাগের তরফে জানানো হয়েছে।
সুখবর! বাঙালির পাতে এবার মিষ্টিজলের মণিপুরী ইলিশ
প্রসঙ্গত, উত্তর-পূর্বের রাজ্য থেকে বাংলা হয়ে পশ্চিমে হাতি পাচারের ঘটনা অবশ্য নতুন কিছু নয়। মাস কয়েক আগেও একইভাবে উত্তর-পূর্বের রাজ্য অসম থেকে পশ্চিমের রাজ্যে ট্রাকে করে হাতি পাচারের সময় উত্তরবঙ্গ থেকে ধরা পড়ে। তবে শুধু হাতি নয়, ক্যাঙ্গারু সহ অন্যান্য বন্যপ্রাণীও পাচারের ঘটনা নেহাত কম নয়। দিন কয়েক আগেই অসম-বাংলা সীমানার বারোবিশা থেকে ক্যাঙ্গারু সহ একটি ট্রাক আটক করে রাজ্য পুলিশ। বর্তমানে সেই ক্যাঙ্গারুটিকে আলিপুর চিড়িয়াখানায় রাখা হয়েছে।