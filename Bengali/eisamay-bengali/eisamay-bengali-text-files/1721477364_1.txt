ভালোবাসা যে আদপে অন্ধ তার আরও একবার প্রমাণ পাওয়া গেল। করোনার সময় পরিযায়ী শ্রমিকদের কথা মনে পড়িয়ে দিচ্ছে এই ঘটনা। লকডাউনের সময় বাড়ি ফিরতে যারা কয়েক হাজার কিলোমিটার পাড়ি দিয়েছিলেন। নিরাপদ আশ্রয় এবং সঙ্গীর খোঁজে তেমনভাবে এক হাজার কিলোমিটার পাড়ি দিল মহারাষ্ট্রের ব্রহ্মপুরী এলাকার তাডোবা জঙ্গলের একটি বাঘ।বাঘটি টানা হেঁটে ৪টি রাজ্য পেরিয়ে ওড়িশায় পৌঁছয়। পথে জলাশয়, নদী, ধানক্ষেত, রাস্তা, মনুষ্য বসতি পড়েছে। সেইসব পথ সে হেলায় পেরিয়েছে। বাঘটি সম্পর্কে প্রথমদিকে কিছু জানা যায়নি। কারণ বাগটির গলায় রেডিও কলার পরানো ছিল না। রেডিও কলার পরানো থাকলে সহজেই বাঘের গতিবিধির উপর নজর রাখা যায়। তবে এক্ষেত্রে বাঘটির গায়ের ডোরার প্যাটার্ন দেখে তাকে চিহ্নিত করা গিয়েছে।

বাঘ বিশেষজ্ঞরা জানিয়েছেন, তার এতো কিলোমিটার যাত্রাপথে লোকালয় পড়েছে। কিন্তু তা সত্ত্বেও সে কারুর উপর হামলা করেনি। বিশেষজ্ঞরা বলছেন, বাঘ সাধারণত এই সময় হামলা করে না।

ওড়িশার বনদফতরের আধিকারিকরা জানাচ্ছেন, এই সময় সাধারণত ওড়িশায় ছত্তিশগড় থেকে বাঘেরা আসে। কিন্তু এই প্রথম পশ্চিমের কোনও রাজ্য থেকে এতটা পথ পড়ি দিয়ে পূর্বের রাজ্যে বাঘ এল। এক বনদফতর আধিকারিক জানিয়েছেন, জুন-জুলাই মাসে সাধারণত বাঘেরা ওড়িশা থেকে অন্ধ্রপ্রদেশে আসে। পরে আবার তরা সেপ্টেম্বর নাগাদ মহেন্দ্রগিরি রেঞ্জে ফিরে আসে। ২০২২ সালের গণনা অনুযায়ী গোটা ওড়িশায় মোট বাঘের সংখ্যা ২০।

সূত্রের খবর, বাঘটি মধ্যপ্রদেশ থেকে সঙ্গীর সন্ধানে যাত্রা করেছিল এবং মার্চ মাসে ছত্তিশগড় এবং ঝাড়খণ্ডের বিস্তীর্ণ ৭০০ কিলোমিটার পথ হেঁটে ওড়িশার সুন্দরগড় জেলার বনাইতে পৌঁছয়। তারপর বনাই থেকে প্রায় ৪০০ কিলোমিটার দূর ময়ূরভঞ্জ জেলার সিমলিপাল টাইগার রিজার্ভে পৌঁছয়। কর্মকর্তারা মনে করছেন যে, বাঘটি এপ্রিলের মাঝামাঝি সময়ে সিমলিপালের কেন্দ্রস্থলে পৌঁছয়।

মনে করা হচ্ছে যে ছয় বছর বয়সী পুরুষ বাঘটির সঙ্গীর সন্ধান এবার রাজ্যের বৃহত্তম বাঘ সংরক্ষণের জঙ্গলে শেষ হবে। সেটাই যদি হয় তাহলে এই ঘটনা দীর্ঘদিনের অপ্রজননের চক্রটিকে ভেঙ্গে দিতে পারে যা সিমলিপালের বাঘটিকে জেনেটিক ব্যাধিতে আক্রান্ত করেছে।

Buxa Tiger Reserve: বনবস্তি সরে যাওয়ায় অবাধে যাতায়াত বাঘেদের, দাবি বক্সা টাইগার রিজার্ভের

শুক্রবার পর্যন্ত বন বিভাগ বলছে, দাবানলের কারণে সিমলিপাল এবছর ১১৫ টি পয়েন্টে আগুনের সতর্কতা পেয়েছে। টাইগার রিজার্ভের আগুন নেভাতে শত শত বনকর্মী এবং ওড়িশা ডিজাস্টার RAPID অ্যাকশন ফোর্সের সদস্যদের মোতয়েন করা হয়েছে। তবে মধ্যপ্রদেশের সঞ্জয়-ডুবরি টাইগার রিজার্ভের এই বাঘটি অত্যন্ত স্মার্টভাবে সক্কলকে এড়িয়ে গেছে বলে মনে করা হচ্ছে।