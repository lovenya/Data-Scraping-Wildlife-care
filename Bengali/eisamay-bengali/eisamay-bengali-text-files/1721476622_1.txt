প্রায় ১২৫ নট আউট। সুন্দরবনে বাড়তে চলেছে বাঘের সংখ্যা। আশায় বুক বাঁধছে বন দফতর। জঙ্গলের মোট ৭৪৮ টি জায়গায় ক্যামেরা বসিয়ে শেষ এক বছর ধরে চলেছে 'ব্যাঘ্র সুমারি'র কাজ। যাতে একলাফে বাঘের সংখ্যা প্রায় ২৭ থেকে ২৯ টি বৃদ্ধি হতে পারে বলে বন দফতর সূত্রে খবর। এবার কেন্দ্রীয় সরকারের সীলমোহর পড়ার অপেক্ষায়।সুন্দরবনে বাঘের সঠিক সংখ্যা কত, তা জানতে গত ডিসেম্বর মাসে জঙ্গলের বিভিন্ন প্রান্তে ক্যামেরা বসিয়ে বাঘের ছবি তুলেছে বন দফতর। সেই ছবিই বিচার বিশ্লেষণ করে বাঘের সঠিক সংখ্যা নির্ধারণ করা হয়। গত কয়েক মাসে বাঘ বিশেষজ্ঞদের নিয়ে সেই কাজই জোর কদমে করেছে বন দফতর। তবে শেষ ব্যাঘ্র সুমারির তুলনায় বাঘের সংখ্যা যে এবার বেড়েছে তা সম্পর্কে একপ্রকার নিশ্চিত বন দফতর। ২০১৮ সালে হওয়া ব্যাঘ্র সুমারিতে সুন্দরবনে বাঘের সংখ্যা ছিল ৯৬টি। এরপর মাঝের ক'টা বছর বাঘের সংখ্যা জানার চেষ্টা না হলেও ২০২১ সালের ডিসেম্বর মাসে অল ইন্ডিয়া টাইগার এস্টিমেশান প্রোগ্রামে (All India Tiger Estimation Programme) ফের সুন্দরবনে বাঘের সঠিক সংখ্যা জানার জন্য ক্যামেরা ট্রাপিংয়ের কাজ শুরু হয়। সুন্দরবনের গভীর জঙ্গলে স্বয়ংক্রিয় ক্যামেরা বসিয়ে ইনফ্রা রে প্রযুক্তির মাধ্যমে বাঘের ছবি তোলা হয়। একমাস ব্যাপী ছবি তোলার পর সেই ছবি বিচার বিশ্লেষণ করে সুন্দরবনের জঙ্গলে বাঘের আনুমানিক সংখ্যা নির্ধারণ হবে। সেই প্রক্রিয়াই চলছে এখন। বন দফতরের দাবি বাঘের সংখ্যা বৃদ্ধি ইতিবাচক।Tiger Attack : বাঘে-মানুষে লড়াই, সঙ্গীকে ফেরাতে ব্যর্থ ধীবররা
এবার মোট তিনটি পর্বে বাঘ গণনার কাজ চালায় বন দফতর। প্রথম পর্বে নৌকায় বা ভুটভুটিতে জঙ্গল লাগোয়া নদী, খাঁড়িতে ঘুরে ঘুরে বাঘের পায়ের ছাপ বা বাঘের দেখা যে এলাকায় বেশি পাওয়া যায় সেগুলিকে চিহ্নিত করা হয়। নির্দিষ্ট মোবাইল অ্যাপে সেগুলি নথিভুক্ত করেন বনকর্মীরা। এরপর দ্বিতীয় পর্বে, ক্যামেরা বসানোর কাজ হয় গভীর জঙ্গলে। আর তৃতীয় পর্বে সেই ক্যামেরায় ওঠা ছবি বিচার বিশ্লেষণ করে বাঘের সংখ্যা নির্ধারণ করা হয়। সুন্দরবন ব্যাঘ্র প্রকল্প ও ২৪ পরগনা বনবিভাগ দুই জায়গাতেই ক্যামেরা ট্রাপিং-এর মাধ্যমে এই ‘টাইগার এস্টিমেশান’ এর কাজ হয়েছে। প্রায় ৪০০ বনকর্মী সুন্দরবনের গভীর জঙ্গলে এই ক্যামেরা বসানো ও তাতে ছবি ওঠার পর সেই ক্যামেরা খোলার কাজ করেছেন।

Buxa Tiger Reserve Forest :বক্সার জঙ্গল রাতের অন্ধকারে চলছে ভয়ানক কাণ্ড! বাড়ছে ক্ষোভ
Siliguri News : বাড়িতেই বন্দুক-ভোজালি! শিলিগুড়িতে বনকর্মীদের জালে কুখ্যাত চোরা শিকারি
ক্যামেরার সামনে বাঘেদের আকৃষ্ট করতে পচা মাংস আর পচা ডিমের সংমিশ্রণে তৈরি করে সেখানে ছড়িয়ে দেওয়া হয়। সেই গন্ধে আকৃষ্ট হয়ে বাঘ ক্যামেরার সামনে এলেই স্বয়ংক্রিয় ক্যামেরায় ছবি ওঠে বাঘের। সেই ছবিই বাঘ বিশেষজ্ঞরা দীর্ঘদিন ধরে বিচার বিশ্লেষণ করে বর্তমানে বাঘের সঠিক সংখ্যা সম্পর্কে সিদ্ধান্তে আসেন। এবার কেন্দ্রীয় সরকারের সংস্থা ওয়াইল্ড লাইফ ইনস্টিটিউট অফ ইন্ডিয়া (Wildlife Institute of India) চূড়ান্ত রিপোর্ট প্রকাশ করবে। এই সংস্থাই চার বছর অন্তর দেশে বাঘ গণনা করে