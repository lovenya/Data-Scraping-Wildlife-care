Assam News : জাতীয় উদ্যানের মধ্যে নিয়ম ভেঙেছেন আমলারাই ! এবার এই অভিযোগ উঠল অসমে। অভিযোগ, সেখানের Pobitora Wildlife Sanctuary-তে ঘুরতে গিয়েছিলেন ওই শীর্ষ আমলারা। রবিবার দুজন IAS অফিসার এবং একজন IPS অফিসার গিয়েছিলেন ওই সংরক্ষিত বনাঞ্চলে। ওই আধিকারিকরা গিয়েছিলেন তাঁদের পরিবারের সদস্যদের নিয়ে। ওই সংরক্ষিত বনাঞ্চলে একাধিক বিধিনিষেধ আছে। কিন্তু ওই আধিকারিকরা সেই সমস্ত নিয়ম ভেঙেছেন বলে অভিযোগ উঠেছে।এই নিয়ে অসমের মুখ্যমন্ত্রী হিমন্ত বিশ্ব শর্মার (Himanta Biswa Sarma) কাছে লিখিত অভিযোগ জানিয়েছে পবিতরা ওয়াইল্ডলাইফ স্যাংচুয়ারির Jeep Safari Owners’ Association। এই ঘটনার তদন্ত চেয়ে Himanta Biswa Sarma-র হস্তক্ষেপ দাবি করেছেন তাঁরা। ওই সংরক্ষিত বনাঞ্চলে গাড়ির বনেটে বসে ‘জিপ সাফারি’ করা, সিগারেট খাওয়া এবং সাফারির সময় গাড়ি থেকে নিচে নামা যায় না। কিন্তু সেখানের জিপ সাফারি ওনার্স অ্যাসসিয়েশনের অভিযোগ, নিষিদ্ধ সব জিনিসই করেছেন ওই আধিকারিকরা। এই অভিযোগ ঘিরে তোলপাড় অসম।

Famous Cyclist: সাইকেলে ভারত ভ্রমণে পরিবেশরক্ষার বার্তা, রাষ্ট্রসংঘে ডাক পেলেন বাঙালি যুবক
এই অভিযোগ ওঠার পরেই তদন্তের নির্দেশ দিয়েছে Morigaon জেলার প্রশাসন। মঙ্গলবার এই তদন্তের নির্দেশ দেওয়া হয়েছে। সূত্রের খবর, মারাত্মক এই অভিযোগ ওঠার পরে সেখানে নিজেই তদন্ত করে যাচ্ছেন অসমের বনমন্ত্রী চন্দ্রমোহন পাটোয়ারি। এই ঘটনা নিয়ে তদন্তের নির্দেশ দেওয়ার পরে খুশি অসমের বিরোধী দলনেতা, কংগ্রেসের দেবব্রত সাইকিয়া। তিনি বলেন, "মুখ্যমন্ত্রী যে নিজে হস্তক্ষেপ করছেন এবং তদন্তের নির্দেশ দেওয়া হয়েছে তাতে আমি খুশি। এবার দেখার যারা জঙ্গলের নিয়ম ভেঙেছেন তাঁদের বিরুদ্ধে কী ব্যবস্থা নেওয়া হয়।" সেখান থেকে গুজারাতে যে বন্যপ্রাণী নিয়ে যাওয়া হয়েছে তা নিয়েও তদন্ত করার দাবি জানিয়েছেন তিনি।

Assam Police : ধরিয়ে দিয়েছিল লাদেনকে, এবার কাজিরাঙায় চোরা শিকারি খুঁজবে বেলজিয়ান ম্যালিনোইস কুকুর
জিপ সাফারি ওনার্স অ্যাসসিয়েশনের দাবি, রবিবার একজন কমিশনার স্তরের আধিকারিক তাঁর বন্ধু এবং পরিবারের সদস্যদের নিয়ে ওই সংরক্ষিত বনাঞ্চলে ঘুরে বেড়ান। ওই কমিশনার গাড়ির বনেটে বসে সিগারেট খেয়েছেন বলেও তাদের অভিযোগ। সেখানে গাড়ি থেকে নামা যায় না এবং সিগারেট খাওয়াও যায় না। তাদের দাবি, ওই জিপের চালক আধিকারিকদের গাড়ি থেকে নামতে এবং ধূমপান করতে নিষেধ করেন। কিন্তু আধিকারিকরা ওই চালক এবং অন্যদের সঙ্গে অভদ্র আচরণ এবং গালিগালাজ করেন।

A R Rahman Concert : দাম লাখ ছাড়াল, গুয়াহাটিতে এ আর রহমানের কনসার্টের টিকিটের কাটতি তুঙ্গে
স্থানীয় কিছু টিভি চ্যানেল একটি CCTV ফুটেজ দেখায়। সেখানেও দাবি করা হয় আধিকারিকরা নিয়ম ভেঙেছেন। একজন ধুমপান করেন বলেও দাবি করা হয়।
ওই স্যাংচুয়ারির এক আধিকারিক বলেন, "পুরো ঘটনা তদন্ত করে দেখা হচ্ছে। যদি দেখা যায় অভিযোগ সত্যি তাহলে বন্যপ্রাণ রক্ষা আইনে পদক্ষেপ নেওয়া হবে।" অসমের বনমন্ত্রী নিজে ওই তদন্ত করার জন্য আসছেন বলেও জানান তিনি।