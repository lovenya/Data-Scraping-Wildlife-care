এই সময় ডিজিটাল ডেস্ক: রিসর্ট গড়তে গিয়ে বনাঞ্চল ধ্বংস করার অভিযোগের ভিত্তিতে গোয়ার মুখ্যমন্ত্রী মনোহর পররিকরের ছেলে অভিজাতকে নোটিশ পাঠাল সুপ্রিম কোর্টের পানাজি বেঞ্চ। আগামী ১১ মার্চ তারিখের মধ্যে তাঁকে জবাব দিতে হবে বলেও নির্দেশ দিয়েছে আদালত।মঙ্গলবার সুপ্রিম কোর্টের পানাজি বেঞ্চের নেতৃত্বে থাকা বিচারপতি মহেশ সোনাক এবং বিচারপতি পৃথ্বীরাজ চহ্বন হাইডওয়ে হসপিট্যালিটি সংস্থার প্রোমোটার অভিজাত পররিকর, রাজ্যের মুখ্য সচিব, পরিবেশ ও বন দফতরের সচিব, মুখ্য বনপাল-সহ একাধিক ব্যক্তিকে নোটিশ পাঠিয়েছে।

প্রসঙ্গত, ৪ ফেব্রুয়ারি দক্ষিণ গোয়ার নেত্রাবলী পঞ্চায়েতের প্রধান নেত্রাবলী জাতীয় উদ্যানের কাছাকাছি প্রায় ৯০.০০০ বর্গ কিমি উপর ইকো রিসর্ট নির্মাণে আপত্তি জানিয়ে সুপ্রিম কোর্টের পানাজি বেঞ্চে আবেদন জানান।

আবেদন অনুযায়ীজানানো হয়েছে, রিসর্ট নির্মাণের কারণে বনাঞ্চলের বিশেষ ক্ষতি সাধন হয়েছে। শুধু তাই নয়, নির্মাতারা আইনের বেশ কিছু ধারা লঙ্ঘন করেছেন বলেও অভিযোগ করা হয়। সেই আবেদনের জেরে বিজেপি নেতৃত্বাধীন গোয়া সরকারের তরফে অর্ডিন্যান্স জারি করে দ্রুত মামলার নিষ্পত্তির ব্যবস্থা করা হয়।

#TimesMegaPoll: নমো'র ৫ বছর: দেশের 'মন কি বাত' কী?