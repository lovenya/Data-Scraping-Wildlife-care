North Dinajpur-এ চিতার আতঙ্ক চা বাগানে। এবার উত্তর দিনাজপুর জেলার চোপড়া থানার কাঁচাকালি এলাকার ঝুটিয়া গ্রামের চা বাগানে চিতা বাঘের আতঙ্ক দেখা দিল। গোটা ঘটনায় এলাকায় ব্যাপক চাঞ্চল্য ছড়িয়েছে। শুক্রবার রাতে চিতা বাঘটি দেখা গেলেও ঘটনার জেরে শনিবার চা বাগান বন্ধ রাখা হয়েছে। সকাল থেকে বাগানে তল্লাশি অভিযানে নেমেছেন বন দফতরের কর্মীরা।
জলপাইগুড়ির পর এবার মৃত ক্যাঙারু উদ্ধার শিলিগুড়িতে!স্থানীয় সূত্রে জানা গিয়েছে, কাঁচাকালি এলাকায় ঝুটিয়া গ্রাম সংলগ্ন চা বাগানে স্থানীয় বাসিন্দারাই শ্রমিকের কাজ করেন। শুক্রবার সন্ধ্যায় কাজ শেষ হওয়ার পর বেরোনোর সময় তাঁরা বাগানে চিতা বাঘের মতো একটি জন্তু দেখতে পান। চা শ্রমিকের পাশাপাশি এলাকার কয়েকজন বাসিন্দার নজরেও পড়েছে চিতা বাঘটি। মহম্মদ আনারুল নামে স্থানীয় এক বাসিন্দা বলেন, “ব্রিজ থেকে নীচে আসার সময় দেখতে পাই, চা বাগানের এক প্লট থেকে অন্য প্লটে লাফিয়ে চলে গেল একটা জন্তু। চিতা বাঘের মতোই দেখতে ছিল।” মহম্মদ আলমের সঙ্গে থাকা পঙ্কজ, বাবলু সহ বেশ কয়েকজন সেটি দেখেছেন। সঙ্গে সঙ্গে তাঁরা ওই চা-বাগান কর্তৃপক্ষকে খবর দেন। তারপর চা বাগানের পক্ষ থেকে চোপড়া থানা ও বন দফতরেও খবর দেওয়া হয়। যদিও রাতের দিকে আর চিতা বাঘটিকে দেখা যায়নি। তবে গোটা ঘটনায় এলাকায় চাঞ্চল্য ছড়িয়েছে।
খাবারের খোঁজে লোকালয়ে এসে মৃত্যু হাতির, খাদ্যে বিষক্রিয়া? ধন্দে বন দফতর
চা বাগানে চিতা বাঘ দেখার কথা স্বীকার করে নিয়েছে বাগান কর্তৃপক্ষও। শনিবার সেকথা জানিয়ে চা বাগানের তরফে জাহাঙ্গীর আলম বলেন, “গতকাল রাতে অনেকেই বাগানে চিতা বাঘ দেখেছে। যারা দেখেছে তারা ভুয়ো নয়। রাতেই চোপড়া থানার IC, বন দফতরকে খবরটা জানাই। থানা ও বন দফতরের তরফে এলাকার সকলকে ঘরে থাকতে বলা হয়। সকলে ভীষণ আতঙ্কিত।” দুর্ঘটনা এড়াতে এদিন চা বাগানের একটি সাইট বন্ধ রাখা হয়েছে এবং শ্রমিকদের কাজে ছুটি দেওয়া হয়েছে বলেও জানিয়েছেন জাহাঙ্গীর আলম।
ঘুমের সঙ্গী গোখরো!
এরপর শনিবার সকালেই চিতা বাঘের খোঁজে বন দফতরের রায়গঞ্জ ডিভিশনের কর্মীরা ঝুটিয়া গ্রাম সংলগ্ন চা বাগানে এসে তল্লাশি অভিযান শুরু করেন। এলাকায় পৌঁছয় চোপড়া থানার পুলিশ। যদিও এদিন দুপুর পর্যন্ত চিতা বাঘের হদিশ মেলেনি। ফলে বাগান-শ্রমিক থেকে এলাকাবাসীর মধ্যে আতঙ্ক আরও বেড়েছে। বন দফতরের তরফে আশ্বাস পেলে এবং চিতা বাঘটির ব্যাপারে খোঁজ-খবর নেওয়ার পরই চা বাগান চালু করা হবে বলে বাগান কর্তৃপক্ষ জানিয়েছেন।