এই সময় ডিজিটাল ডেস্ক: বৃহস্পতিবার দিল্লির সিআইএসএফ আধিকারিকদের হাতে ধরা পড়ল ৪৫ কেজি ওজনের ‘agarwood’, যার আনুমানিক বাজার দর প্রায় ২.৩ কোটি টাকা।

আধিকারিকরা জানিয়েছেন বৃহস্পতিবার ভোর ৩টে নাগাদ CISF সার্ভিলেন্স ও ইন্টেলিজেন্স আধিকারিক তিন নম্বর ডিপার্চার টার্মিনালের কাছে এক ব্যক্তিকে আটক করেন। সেই ব্যক্তিকে তার পাঁচটি লাগেজ সমেত নিয়ে যাওয়া হয় র‌্যান্ডম চেকিং পয়েন্টে।

X-ray স্ক্রিনিংয়ের সময়ে তার ব্যাগের ভিতরের জিনিস দেখে সন্দেহ হয় সিআইএসএফ আধিকারিকদের। খুলে দেখা যায় ব্যাগ ভর্তি কাঠ রয়েছে যার ওজন প্রায় ৪৫ কেজি। অভিযুক্তের নাম মহম্মদ হাফিজুল রহমান (৪২)। Gulf Air-এ করে তার বাহারিন যাওয়ার কথা ছিল। কাস্টমস বিভাগ থেকে জানানো হয়েছে এই কাঠ সুগন্ধী তৈরির জন্যে সাধারণত ব্যবহার করা হয়। তবে ভারতীয় Wildlife Act অনুযায়ী এই কাঠের রফতানি বেআইনি।

খবরটি ইংরেজিতে পড়তে CLICK করুন