Assam Tourism : ৪৫ বছর পরে নতুন রেকর্ড গড়ল অসম। ৪৫ বছর পরে একটা বছর গিয়েছে যে বছরে অসমে একটাও গণ্ডার চোরাশিকারের ঘটনা ঘটেনি। অসমের মুখ্যমন্ত্রী হিমন্ত বিশ্ব শর্মা (Himanta Biswa Sarma) এবং সেই রাজ্যের স্পেশাল ডিজি G P Singh জানিয়েছেন, গত বছরে একটাও গণ্ডার চোরাশিকার করা হয়নি সেখানে। কাজিরাঙা, মানস, ওরাং জাতীয় উদ্যান এবং Pobitora Wildlife Sanctuary এলাকার কোথা থেকেও এই রকমের একটিও অভিযোগ আসেনি তাঁদের কাছে। তাই ২০২২ সালকে তাঁরা ‘একটি ল্যান্ডমার্ক’ হিসাবে চিহ্নিত করেছেন। অসমের প্রশাসন এবং বন বিভাগ জানিয়েছে, ২০০০ থেকে ২০২১ সালের মধ্যে সেখানে ১৯১টি গণ্ডার চোরাশিকার করা হয়। এর মধ্যে সবচেয়ে বেশি চোরাশিকার হয় ২০১৩ এবং ২০১৪ সালে। ওই দুবছরেই ২৭টি করে গণ্ডার হত্যা করা হয়। ২০২০ এবং ২০২১ সালে দুটি করে গণ্ডার হত্যা করা হয়েছিল। তাঁরা জানিয়েছেন, গত বছর একটি গণ্ডারের দেহ উদ্ধার করা হয়েছিল। কিন্তু সেটিকে মারা হয়েছিল তার আগের বছরে। ২০২১ সালের ২৮ ডিসেম্বর গোলাঘাটের Hilakunda এলাকায় শেষ গণ্ডার চোরাশিকারের ঘটনা ঘটে।Magh Bihu 2023 : বিহুতে ছন্দপতন, কাজিরাঙার জঙ্গলে মাছ ধরায় জারি নিষেধাজ্ঞা
অসমের বনবিভাগ সূত্রে জানা গিয়েছে, ২০২২ সালের আগে এই রকম ঘটনা ঘটেছিল ১৯৭৭ সালে। সেই বছরেও অসমে একটাও গণ্ডার চোরাশিকারের ঘটনা ঘটেনি। অসমের মুখ্যমন্ত্রী জানান, এই জন্য পুরো কৃতিত্ব সেই রাজ্যের পুলিশ এবং বনদফতরের। কারণ তাঁদের ঐকান্তিক প্রচেষ্টা এবং নজরদারির কারণেই এই সাফল্য পেয়েছে অসম। জি পি সিং জানান, ২০২১ সালের মে মাসে মুখ্যমন্ত্রী হওয়ার পরেই হিমন্ত বিশ্ব শর্মার নজর ছিল সেখানে গণ্ডার চোরাশিকার ০ করা হয়। মূলত শিং-এর জন্যই গণ্ডার হত্যা করা হয়। অনেকের বিশ্বাস এই শিং-এর ঔষধি মূল্য আছে। সেই কারণে চড়া দামে বিক্রি হয় ওই শিং বা খড়্গ। এর শিং প্রায় ৬০ সেন্টিমিটার লম্বা হতে পারে।

Himanta Biswa Sarma : প্রকাশিত হিমন্ত বিশ্ব শর্মার লেখা বই, উদ্বোধনে সুপ্রিম কোর্টের প্রাক্তন প্রধান বিচারপতি
অসমের Kaziranga National Park (KNP) এলাকাতেই বাস বিশ্বের মোট গণ্ডারের দুই তৃতীয়াংশের। ২০২২ সালের মার্চ মাসের হিসাবে সেখানে আছে ২৬১৩টি গণ্ডার। এছাড়াও Orang, Pobitora এবং Manas এলাকায় আছে আরও প্রায় ২৫০টি এক শৃঙ্গ গণ্ডার। উল্লেখ্য, গণ্ডার রক্ষার জন্য ২০১৯ সালে একটি বিশেষ Rhino Protection Force গঠন করে অসম। তাঁদের কাজ ওই রাজ্যে গণ্ডার শিকার সংক্রান্ত অপরাধ রোধ করা। এবার সেখানে এই সাফল্যের জন্য অসমবাসীকে ধন্যবাদ এবং কৃতজ্ঞতা জানান প্রধানমন্ত্রী নরেন্দ্র মোদীও। আর এই সাফল্যকে আগামীদিনেও ধরে রাখার জন্য চেষ্টা করা হবে জানিয়েছে অসমের সরকার।