West Bengal News : হাজার চেষ্টা করে, কড়া আইন কানুন এনেও রোখা যাচ্ছে না বন্যপ্রাণী শিকার। আর উত্তরবঙ্গ জুড়ে এই অপরাধ যেন আরও বেশি। এবার বন্যপ্রাণী শিকার করে মাংস বিক্রির অপরাধে এক ব্যক্তিকে গ্রেফতার করলেন জলপাইগুড়ি বিভাগের বন কর্মীরা। ধৃত ওই ব্যক্তির নাম যমেন ওঁড়াও (৩৪)।সে লাটাগুড়ির বুধুরাম ফরেস্ট বস্তির বাসিন্দা। তার বাড়ি থেকে রক্তমাখা তীর এবং ধনুকের পাশাপাশি সম্বরের শিং উদ্ধার করা হয়েছে। আজ যমেন ওঁড়াওকে জলপাইগুড়ি জেলা আদালতে তোলা হয়।

Nadia News : বড়সড় সাফল্য নদিয়া পুলিশের ! বাংলাদেশ সীমান্ত থেকে গ্রেফতার মাদক পাচারের কিংপিং
জানা গিয়েছে অনেক দিন থেকেই বন দফতরের কাছে খবর আসছিল গরুমারা জাতীয় উদ্যানকে কেন্দ্র করে একটি চোরাশিকারির চক্র তৈরি হয়েছে। যারা বন্যপ্রাণী শিকার করছে। সেই বন্যপ্রানীর মাংস বিক্রি করছে। এই খবর পাওয়ার পরেই খোঁজ খবর শুরু করে বন দফতর।

গোপন সুত্রে খবর আসে বুধুরাম ফরেস্ট বস্তির কয়েকজন যুবক এই কাজের সঙ্গে যুক্ত রয়েছে। যার মাথা যমেন ওঁড়াও। এর পরেই গত রাতে ওই যুবকের বাড়িতে অভিযান চালায় জলপাইগুড়ি বিভাগীয় বন দফতরের লাটাগুড়ি,মরাঘাট, ডায়না সহ একাধিক রেঞ্জের বনকর্মীরা।

Royal Bengal Tiger : অতিথি আসছে বর্ধমানে! ফিসফাস শহরের অলিতে গলিতে
তার বাড়ি থেকে যে ধনুক সহ যে তীর উদ্ধার করা হয়েছে তাতে রক্ত মাখা ছিল। শুধু তাই নয় ওই তীর প্রতিদিন ব্যবহার করা হয় বলেও জানিয়েছেন বনকর্মীরা। তবে এই ঘটনার সঙ্গে আরও যারা যুক্ত তাদের খোঁজ চালানো হচ্ছে।

এদিন জলপাইগুড়ি বিভাগীয় বনাধিকারিক বিকাশ বিজয় জানিয়েছেন, "গতকাল রাতে বুধুরাম ফরেস্ট বস্তি থেকে একজনকে গ্রেফতার করা হয়েছে। তার বাড়ি থেকে হরিণের শিং সহ তীর ধনুক উদ্ধার করা হয়েছে। আজ ধৃতকে আদালতে তোলা হয়েছে। এর পিছনে আরও কারা যুক্ত রয়েছে সব খতিয়ে দেখা হচ্ছে।"

প্রসঙ্গত উল্লেখ্য, গত মার্চ মাসেও হরিণের শিং ও তক্ষক উদ্ধার করেছিল বন দফতর। ভুটান থেকে চিনে সেগুলিকে পাচার করার আগে বন দফতরের তৎপরতায় উদ্ধার হয় হরিণের শিং এবং তক্ষক। বনদফতরের গোয়েন্দা বিভাগ গোপন সূত্রে খবর পায়। তার ভিত্তিতে অভিযান চালিয়ে হাতেনাতে গ্রেফতার করে তিনজনকে।

IPL News: হটস্পট মুদি দোকান! IPL প্লে-অফ শুরুর আগে চালিয়ে খেলছে বেটিং চক্র
এই হরিণের শিং এবং তক্ষক বিদেশে পাচার করার ছক কষা হয়েছিল। সেখানে এগুলি পাচার করে বড় টাকা আয় করার ছক কষা হয়েছিল। যা সঠিক সময়ে জানতে পেরে যায় বন দফতর। আর তারপর অভিযানে নামা হয়।