এই সময়, গির: আট বছর আগে যা ছিল প্রকল্প প্রস্তাবনা, প্রকৃতির নিয়মে সেটাই হয়ে গেল বাস্তব। গিরের এশিয়াটিক সিংহ নিজের চেনা আবাস থেকে প্রায় ১৫০ কিমি হেঁটে পৌঁছে গেল বারডা অভয়ারণ্যের জঙ্গলে। তা-ও প্রায় ১৪৪ বছর পরে!Pobitora Wildlife Sanctuary : জাতীয় উদ্যানে দেদার ফূর্তি আমলার, নালিশ হিমন্তের দরবারে
এককালে এই মহাদেশে এশিয়াটিক সিংহের চারণভূমি বলা হতো পারস্য থেকে পালামৌ। কিন্তু গত কয়েক শতকে তা কমতে কমতে আবদ্ধ হয়েছে গুজহাটের গির অভয়ারণ্যে (Gir National Park)। ২০১৯ সালের শেষ সুমারি অনুযায়ী সেখানে সিংহের সংখ্যা ৬৭৪, যা গির অভয়ারণ্যের এলাকার তুলনায় যথেষ্ট বেশি। তাই অনেকদিন ধরেই গুজরাট সরকার (Gujarat Government) এশিয়াটিক সিংহের দ্বিতীয় আবাস হিসাবে গিরের কিছুটা দূরে বারডা অভয়ারণ্যের (Barda Wildlife Sanctuary) কথা ভাবছিল। সমীক্ষার কাজও করেছিল ডব্লিউআইআই। এমনিতে ১৯০ বর্গকিমি বিস্তৃত বারডা গ্রেটার গির ল্যান্ডস্কেপের মধ্যেই পড়ে। ফলে সেখানে গিরের সিংহের পক্ষে মানিয়ে নেওয়া কঠিন নয়।

Leopard In Siliguri : শিলিগুড়ি স্টেশনে চিতাবাঘ! আতঙ্কে কাজ বন্ধ রেলকর্মীদের
তবু প্রশাসনিক লালসুতোর ফাঁসে সেই কাজ হয়ে ওঠেনি এতদিন। অথচ এবার খোদ পশুরাজ সিংহই ঘুরতে ঘুরতে পা রেখেছেন বারডায়। জানা যাচ্ছে, রেডিয়ো কলার পরানো একটি সিংহ গত তিন মাস ধরে ঘোরাঘুরি করছিল গির সংলগ্ন পোরবন্দর ডিভিশনের জঙ্গলের মাধবপুর রেঞ্জে। গত ১৮ জানুয়ারি সেই সিংহই ৮ লেনের জাতীয় সড়ক পেরিয়ে ঢুকে পড়ে বারডা অভয়ারণ্যে (Barda Wildlife Sanctuary)। ইতিহাসের দলিল ঘেঁটে শেষবার এই অরণ্যে সিংহের উপস্থিতির কথা জানা গিয়েছিল ১৮৭৯ সালে। সে অর্থে প্রায় দেড়শো বছর পরে পশুরাজের প্রত্যাবর্তনে বারডার বনকর্মীদের মনে খুশির ছোঁওয়া।

Loktak Lake : সাইবেরিয়া থেকে এসেছে পরিযায়ীর দল, শীতে জমজমাট মণিপুরের লোকটাক হ্রদ
গুজরাটের বনকর্তাদের দাবি, বারডা অভয়ারণ্যে অন্তত ৪০টি সিংহ থাকার মতো উপযুক্ত পরিস্থিতি রয়েছে। তবে গিরের সিংহ নতুন আবাস খুঁজে পেয়েছে, এখনই এমন দাবি করতে রাজি নন তাঁরা। বরং সিংহটি কতদিন সেখানে থাকে, সেদিকেই এখন সবার নজর রয়েছে।