এই সময় ডিজিটাল ডেস্ক: সম্প্রতি লন্ডনের কিংস কলেজ এবং সাফক বিশ্ববিদ্যালয়ের একটি যৌথ আবিষ্কারে দেখা গেল সাফক নদীর চিংড়ির পেটে রয়েছে ক্ষতিকারক মাদক কোকেন।

নদীতে রাসায়নিকের মাত্রা পরীক্ষা করতে গিয়ে গবেষকরা যে সব চিংড়ির নমুনা পরীক্ষা করেছিলেন, তার সবকটির পেটেই পাওয়া গিয়েছে কোকেন, কেটামাইনের মতো মারাত্মক সব মাদক। Environment International
এ প্রকাশিত হয়েছে এই গবেষণা যাবতীয় তথ্য।

চিংড়ির পেটে মাদক পেয়ে খুব স্বাভাবিকভাবেই বিষ্মিত হয়েছিলেন গবেষকরা। তবে শুধুমাত্র ক্ষতিকারক মাদকই নয়, নমুনা হিসেবে সংগ্রহ করা চিংড়ির পেটে পাওয়া গিয়েছে নিষিদ্ধ সব কীটনাশক এবং ওষুধ।

এই গবেষণার প্রধান ডা. টমাস মিলার জানিয়েছেন যদিও খুব কম পরিমাণেই এই সব দ্রব্য পাওয়া গিয়েছে, তবে এর থেকে আগামীদিনে আরও ক্ষতির মুখে এগিয়ে যাচ্ছে পরিবেশ। প্রাণের আশঙ্কা দেখা দিচ্ছে জীব জগতের।