ফের উচ্ছেদ অভিযান চলল অসমে। অসমের শোনিতপুর জেলার Burha Chapori Wildlife Sanctuary এলাকায় চলছে উচ্ছেদ অভিযান। মঙ্গলবার থেকে উচ্ছেদ অভিযান শুরু হয়েছে সেখানে। বুধবারেও চলে সেই অভিযান।এখন পর্যন্ত সেখানে উচ্ছেদ করা হয়েছে প্রায় ১২ হাজার মানুষকে। সেখানে যেমন প্রায় ১২ হাজার জন গৃহহীন হলেন। সেই রকমই অভিযান চলে বালাজি জেলার ভবানীপুর গোপালদেব আতা সাত্রা (Bhawanipur Gopal Dev Ata Satra) এলাকায়।

Fake Currency Note : অসমের নগাঁও এলাকায় উদ্ধার ৩৫ লাখ টাকার জাল নোট, ধৃত ২
সেখানে প্রায় ২২৩১ বিঘা জমিতে উচ্ছেদ চলে। ধর্মীয় ওই জমি দীর্ঘদিন জবর দখল করে রাখা হয়েছিল। আরেকদিকে, এদিন তিনসুকিয়া জেলার ডিগবয়ের বোগাপানি এলাকায় রেলের তরফে উচ্ছেদ অভিযান চালানো হয়।

সেখানে এই উচ্ছেদ অভিযানকে ঘিরে উত্তেজনা ছড়ায়। অভিযানে বাধা দিতে এলে লাঠিচার্জ করতে হয় পুলিশ এবং নিরাপত্তারক্ষীদের। সেখান থেকে প্রায় ২০০ জনকে উচ্ছেদ করা হবে। কিছু দোকান গড়ে উঠেছে বেআইনিভাবে। সেগুলিকেও সরিয়ে দেওয়া হবে।

এদিকে, শোনিতপুরে (Sonitpur) বুড়া ছাপোরি অভয়ারণ্যে দ্বিতীয় দিনের অভিযানে বুলডোজার চালানো হয়। গুঁড়িয়ে দেওয়া হয় বেআইনিভাবে এবং জমি জবরদখল করে তৈরি করা স্কুল, অঙ্গনওয়াড়ি কেন্দ্র এবং অন্য বাড়িও। আধিকারিকরা জানান, বুধবার, সেখানে অভিযানের দ্বিতীয় দিনে প্রায় ১৯০০ হেক্টর জমি জবরদখলমুক্ত করা হয়।

Child Marriage Act In Assam : বাল্যবিবাহ আটকাতে কড়া অসম, হিমন্ত সরকারের লড়াইয়ে সামিল ধর্মীয় নেতারাও
আধিকারিকরা জানান, এদিন সেখানের লাঠিমারি, গনেশটাপু, বাঘেটাপু, গুলিরপাড় এবং সিয়ালি এলাকাতেও অভিযান চালানো হয়। সেখানে এতদিন প্রায় ১২ হাজার জন অবৈধভাবে থাকতেন। তারা সেখান থেকে সরে গিয়েছেন।

ওই এলাকায় প্রায় ৫৯৭৫ বিঘা জমিকে জবরদখল মুক্ত করার জন্য অভিযান চলছে। সেখানে সরকারি জমি দখল করেই বাস করছিলেন তারা। আগেই তাদের সেখান থেকে সরে যাওয়ার জন্য বলা হয়। তারা চলে না যাওয়ার কারণেই এই অভিযান চলছে।

সূত্রের খবর, ওই এলাকায় বাংলাভাষী মুসলিমরা বাস করছিলেন। দিন কয়েক পরে সেখানে অভিযান চালানো কথা থাকলেও আগেই এই উচ্ছেদের কাজ শুরু হয়েছে। কংগ্রেসের দাবি, ওই এলাকায় অনেকেরই বন অধিকার আইনে জমি পাওয়ার কথা।

Assam Crackdown On Child Marriage : বাল্য বিবাহের অভিযোগে ধৃত আড়াই হাজার! অস্থায়ী জেল তৈরির সিদ্ধান্ত হিমন্ত সরকারের
অন্যদিকে, বালাজি জেলার প্রশাসন জানিয়েছে, সেখানে ‘সাত্রা’ বা ধর্মীয় স্থানের প্রায় ২২৩১ বিঘা জমি জবরদখল করে রাখা হয়েছিল। সেখানে বাড়ি বানানোর পাশাপাশি চাষের কাজও করছিলেন তারা। সেখানে যাতে উচ্ছেদ ঘিরে গণ্ডগোল না হয় তার জন্য প্রচুর পুলিশ এবং CRPF মোতায়েন করা হয়েছে।

এলাকার AIUDF বিধায়ক Phanidhar Talukdar জানান, সেখানের চারটি অমৃত সরোবরের চারদিকে ৩৫টি প্রকল্প করা হবে। এই জায়গায় প্রায় ২৩০০বিঘা জমি সরকারের। কিছু এলাকায় লোকজন বাস এবং চাষ করছেন। প্রকল্পের জন্য যতটা জমি দরকার সেই জায়গা জবরদখলমুক্ত করা হয়েছে।