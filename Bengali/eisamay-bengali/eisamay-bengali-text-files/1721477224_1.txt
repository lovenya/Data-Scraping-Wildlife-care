Howra Station থেকে উদ্ধার হল প্রচুর পরিমাণে শুষ্ক Seahorse! RPF সূত্রে জানা গিয়েছে, সোমবার স্টেশন চত্বর থেকে প্রায় ৫১ কেজি শুষ্ক সিহর্স উদ্ধার করা হয়।উত্তরবঙ্গে উদ্ধার অস্ট্রেলিয়ার Kangaroo, ভেস্তে গেল পাচারের ছক

প্রসঙ্গত, Seahorse এক ধরনের সামুদ্রিক প্রাণী। এগুলি আকারে খুব একটা বড় হয় না। কিন্তু, চিনা চিকিৎসা শাস্ত্রে এই প্রাণীটিকে খুবই উপকারী হিসেবে বিবেচনা করা হয়। চিনের বিভিন্ন ধরনের Traditional Medicine-এ এই Seahorse নানাভাবে বিক্রি করা হয়। সেদেশে অনেকে স্য়ুপ জাতীয় খাবারেও এই প্রাণীটি খেয়ে থাকেন। কিন্তু, চিনাদের এই অভ্যেসের খেসারত দিতে হচ্ছে সামুদ্রিক বাস্তুতন্ত্রকে।

Wildlife: সম্বর মেরে মহাভোজ! বন দফতরের অভিযানে ভেস্তে গেল আয়োজন
তথ্য বলছে, সমুদ্রের গভীর Seahorse-এর সংখ্যা ক্রমশ কমছে। আর তার জেরেই Seahorse ধরার উপর নিষেধাজ্ঞা জারি করা হয়েছে। ভারতেও Seahorse ধরা, বা এই সমুদ্রিক প্রাণীটি কেনা, বেচা করা নিষিদ্ধ। কিন্তু, তাও চোরা পথে Seahorse-এর শিকার এবং ব্যবসা দুটোই চলে। চিনে Seahorse-এর প্রচুর চাহিদা রয়েছে। সেখানে এই প্রাণীটিকে গোপনে পাচার করা হয়।

হাবরা থেকে উদ্ধার বস্তাবন্দি প্রায় ৩০০টি কচ্ছপ
RPF South Post সূত্রে জানা গিয়েছে, সোমবার তাদের কাছে কিছু নির্দিষ্ট তথ্য আসে। তাতে Seahorse পাচার সংক্রান্ত কিছু গুরুত্বপূর্ণ খবর ছিল। সেই অনুসারেই সজাগ ছিলেন RPF জওয়ান ও আধিকারিকরা। এদিনই হাওড়া স্টেশনে পৌঁছয় ডাউন চেন্নাই মেল। সেই ট্রেন থেকেই বেশ কয়েকটি বড় বড় পিসবোর্ডের কার্টন নামান হয়। সেগুলি স্টেশনের ১২ নম্বর গুদামে ঢুকিয়ে দেওয়া হয়।

একই সপ্তাহে পরপর চারটি বাইসনের মৃত্যু, চাঞ্চল্য ময়নাগুড়িতে
কিন্তু, এই বাক্সগুলি দেখে সন্দেহ হয় রেলপুলিশের কর্মী ও আধিকারিকদের। সব মিলিয়ে এমন মোট ১০টি কার্টন ছিল বলে জানা গিয়েছে। সেগুলি খুলতে ভিতর থেকে প্রচুর পরিমাণে Seahorse উদ্ধার করা হয়। পরে ওজন করে দেখা যা.য় উদ্ধার হওয়া সামগ্রীর পরিমাণ প্রায় ৫১ কিলোগ্রাম।

এদিকে, কার্টনগুলি নিতে হাওড়া স্টেশনে পৌঁছে যান এক ব্যক্তি। তাঁর নাম ইমদাদুল্লাহ মুন্সি। তাঁকে পাকড়াও করে রেলপুলিশ। উদ্ধার হওয়া Seahorse-এর কার্টনগুলি পরে DRI (ডাইরেক্টোরেট অফ রেভিনিউ ইন্টেলিজেন্স)-এর হাতে তুলে দেওয়া হয়। তাদের কলকাতার আঞ্চলিক কার্যালয় এই ঘটনার তদন্ত শুরু করেছে।

রেলপুলিশের প্রাথমিক অনুমান, পাচারের উদ্দেশ্যেই চেন্নাই থেকে হাওড়া স্টেশনে পাঠানো হয় এই শুষ্ক Seahorse। পরে সেগুলি চোরা পথে অন্য কোথাও পাচার করে দেওয়া হত। এর পিছনে কোনও বড় চক্রের হাত রয়েছে বলে মনে করছে DRI। এমনকী, আন্তর্জাতিক কোনও পাচারচক্রের যোগ থাকাটাও অস্বাভাবিক নয়। ধৃত ইমদাদুল্লাহ মুন্সিকে জেরা করে এই বিষয়ে তথ্য সংগ্রহ করা হবে বলে দাবি সূত্রের। আর কারা কারা এই ঘটনার সঙ্গে যুক্ত, তাদেরও খোঁজ করা হবে।