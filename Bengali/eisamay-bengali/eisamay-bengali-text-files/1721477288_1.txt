ভোপাল: নামে কী বা আসে যায়! তা বহু ব্যবহারে যতই জীর্ণ হয়ে যাক না কেন, তাতে যে বেশ আসে-যায় তা মাঝে মধ্যেই বোঝা যায়। সাম্প্রতিকতম উদাহরণ হলো নামিবিয়ার চিতাদের নয়া নামকরণ! বলা যেতে পারে, ‘ভারতীয়’ হয়ে ওঠার ক্ষেত্রে দ্বিতীয় ধাপ। প্রথমটা ছিল কুনোর জঙ্গলের পাঠ নেওয়া।তা কেমন হলো নামকরণ? এই যেমন দুষ্টু ওবান, যার মাঝে মাঝেই একটু আশেপাশে ঘুরে দেখতে ইচ্ছে করে, তার নাম হয়েছে পবন। অ্যাশা ও সাভান্নাহ-এর নামকরণ হয়েছে আশা ও নভা। সিয়ায়া এখন জ্বালা। এল্টন এখন গৌরব, ফ্রেডি হলো শৌর্য, তিবলিসি ধাত্রী!

Kuno Cheetah News : চিতা আনার কারিগরকেই ছাঁটাই!
বাকি বারো জনের নাম হলো — দাক্ষা, নির্বা, বায়ু, অগ্নি, গামিনী, তেজস, বীরা, সুরজ, ধীরা, উদয়, প্রভাস ও পাবক। এই নাম অবশ্য সরকার দেয়নি। দেশবাসীরাই দিয়েছেন।

Kuno National Park : চিতার আড়ালে কুনোয় স্বপ্ন ঘড়িয়ালকে ঘিরেও
প্রধানমন্ত্রী নরেন্দ্র মোদী গত বছরের ২৫ সেপ্টেম্বর ‘মন কি বাত’ অনুষ্ঠানে ভারতের বিদেশি অতিথিদের কী নাম দেওয়া যায়, সে ব্যাপারে দেশবাসীর কাছে জানতে চেয়েছিলেন। তাঁর সেই আবেদনের ভিত্তিতে মোট ১১ হাজার ৫৬৫টি নাম কেন্দ্রীয় মন্ত্রকের কাছে জমা পড়ে। সেগুলি থেকেই নাম বেছে নেওয়া হয়েছে। একটি সিলেকশন কমিটি এই বাছাইয়ের কাজ করেছে।