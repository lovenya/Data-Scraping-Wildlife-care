North East India News : ফের উদ্ধার হল বিরল এবং বিপন্ন প্রজাতির প্রাণী। মিজোরাম এবং অসমের সীমান্তে (Assam Mizoram Border) উদ্ধার করা হল আফ্রিকান বানর। মিজোরামের পুলিশ (Mizoram Police) জানিয়েছে, যে প্রাণীগুলিকে উদ্ধার করা হয়েছে সেগুলির মধ্যে আছে দুটি African 'Colobus Monkeys'। সেই সঙ্গেই বাজেয়াপ্ত করা হয়েছে একটি অ্যালিগেটর (Alligator)। পুলিশ জানিয়েছে, মায়ানমার হয়ে নিয়ে আসা হচ্ছিল এই প্রাণীগুলিকে। আন্তর্জাতিক বাজারে এই প্রাণীগুলির দাম প্রায় এক কোটি টাকা। সেগুলি একটি গাড়িতে করে পাচার করা হচ্ছিল। নির্দিষ্ট তথ্যের ভিত্তিতে অভিযান চালিয়ে এই প্রাণীগুলিকে উদ্ধার করা হয়। এই ঘটনায় একজনকে গ্রেফতার করা হয়েছে বলেও জানিয়েছে মিজোরামের পুলিশ (Mizoram Police)।Himalayan Porcupine in Kanchanjungha Express : বর্ধমানে কাঞ্চনজঙ্ঘা এক্সপ্রেস থেকে উদ্ধার বিরল প্রজাতির সজারু, গ্রেফতার ৩
রবিবার, বড়দিনের দিনে এই প্রাণীগুলিকে উদ্ধার করা হয়। সেই প্রাণীগুলিকে একটি গাড়ির মধ্যে রেখে পাচার করা হচ্ছিল। পুলিশ জানিয়েছে এই ঘটনায় গ্রেফতার করা হয়ে জাকির হোসেন বারভুঁইয়া নামের একজনকে। তিনি অসমের (Assam) বাসিন্দা বলেও জানিয়েছে পুলিশ। ওই প্রাণীগুলিকে মায়ানমার থেকে নিয়ে এসে কোথায় যাওয়া হচ্ছিল তা নিয়ে তদন্ত শুরু করেছে পুলিশ। এর আগেও মায়ানমার থেকে মিজোরাম এবং নাগাল্যান্ড হয়ে পাচার করা হয়েছি বিপন্ন প্রজাতির প্রাণী।
চলতি বছর, অক্টোবর মাসেই Assam এবং Mizoram রাজ্যের সীমান্তে, কাছাড় এলাকা থেকে উদ্ধার করা হয় ১৩টি বিপন্ন প্রাণী। সেবার উদ্ধার করা হয় Moor Macaque, Spot Nosed Guenon, এবং Debrazza's Monkey প্রজাতির প্রাণী। তিনটি বাক্সে করে সেগুলি নিয়ে আসা হচ্ছিল। ওই এলাকার একটি চা বাগান থেকে সেগুলি বাজেয়াপ্ত করে পুলিশ এবং বনবিভাগ।

Dog Lovers : বাড়িতে সারমেয় রাখলেই দিতে হবে কর, নিয়ম জারি ঢাকা পুরসভার
অক্টোবর মাসেই মিজোরামের Champhai জেলায় অভিযান চালিয়ে উদ্ধার করা হয় ১৪০টি প্রাণী (Exotic Wildlife Species)। ওই ঘটনায় গ্রেফতার করা হয় তিনজনকে। চম্পাহাই এলাকার পুলিশ এবং সেখানের আবগারি দফতর একটি অভিযান চালিয়ে সেগুলিকে উদ্ধার করে। ওই প্রাণীগুলিকেও নিয়ে আসা হয় মায়ানমার থেকে। তিনটি গাড়িতে খাঁচায় এবং বাক্সে ভরে সেগুলি নিয়ে আসা হয়। সেই সময়ে উদ্ধার করা প্রাণীদের মধ্যে ছিল ৩০টি কচ্ছপ, দুটি Marmoset Monkeys, ২২টি পাইথন, ১৮টি Sumatran Water Monitors, চারটি Serval Cats এবং একটি Albino Wallaby।

Sun Bear : নতুন বছরে সুখবর, নাগাল্যান্ডের জঙ্গলে দেখা মিলল সান বিয়ারের
সেপ্টেম্বর মাসেই অসমে উদ্ধার করা হয় একটি Baby Wallaby সহ অন্তত ৪০টি প্রাণী। সেগুলিকে মায়ানমার থেকে পাচার করা হচ্ছিল। নাগাল্যান্ডের ডিমাপুর থেকে একটি গাড়িতে করে নিয়ে আসা হচ্ছিল সেগুলিকে। বনবিভাগের আধিকারিকরা জানিয়েছেন, মায়ানমার থেকে বিভিন্ন প্রাণী নিয়ে এসে পাচার করার রুট হয়ে দাঁড়িয়েছে উত্তরপূর্ব ভারতের রাজ্যগুলি। তাই এখন ওই এলাকায় নজরদারি বাড়ানো হয়েছে। এর ফলেই সেখানে ধরা পড়ছে পাচারকারীরা। তাদের সঙ্গে আন্তর্জাতিক চোরাচালান চক্রের যোগ আছে বলেও জানিয়েছেন আধিকারিকরা।