এইসময় ডিজিটাল ডেস্ক:ধুধু প্রান্তর.... যতদূর চোখ যায় শুধু বালি আর বালি। আর বিস্তীর্ণ বালি ভূমে এ দিক সে দিক ইতস্তত ভাবে ছুটে বেড়াচ্ছে আফ্রিকার হিংস্র বন্য জীবজন্তু। ক্যাকটাসের ঝোপের আড়ালে উঁকি মারছে মৃত্যু। তপ্ত বালিতে মিশে রয়েছে বিষাক্ত সরীসৃপের দল।যেন প্রতিটি পদক্ষেপেই জড়িয়ে রয়েছে শিহরণ। এটাই বিশ্বের সবথেকে বড় মরুভূমি সাহারা। টিভির পর্দায় এই দৃশ্য দেখেই উত্তর আফ্রিকার এই বিস্তীর্ণ মরুভূমির সঙ্গে পরিচিত গোটা বিশ্ব।তবে বছরের শুরুতেই তুষারপাত ঘটল সাহারা মরুভূমির বুকে। হ্যাঁ আশ্চর্য মনে হলেও এটাই সত্যি! বছরের শুরুতেই তুষারপাতের ঢাকল আলজেরিয়ার আন সেফরা শহরের পথঘাট। আফ্রিকার আলতাস পর্বতে অবস্থিত এই শহরটি। তবে সাহারা মরুভূমিতে তুষারপাত সাধারণ ঘটনা নয়। গত ৪০ বছরেমাত্র পাঁচবার তুষারপাতের সাক্ষী থেকেছে বিশ্বের বৃহত্তম মরুভূমি।
আক্রান্তের সংখ্যা ৫৩, ভয় ধরিয়ে এবার হাজির Omicron 2.0
আলজেরিয়া প্রশাসন সূত্রে খবর, সাধারণত গ্রীষ্মকালে সাহারা মরুভূমিতে তাপমাত্রা থাকে ৪০ ডিগ্রি সেলসিয়াসের বেশি।তীব্র তাপপ্রবাহ চলতে থাকে মরুভূমির বুকে। শীতেও ঠান্ডা পরে প্রবল। কখনো কখনো তাপমাত্রা নেমে যায়মাইনাসের নিচে। ১৯৭৯ সাল, ২০১৭, ২০১৮ এবং ২০২১ সালে এমন আবহাওয়া দেখা গিয়েছে সাহারার মরুভূমিতে। এই নিয়ে পাঁচবার তুষারপাতের সাক্ষী থাকল সাহারা মরুভূমি ও আলজেরিয়া।

এদিকে সাহারা মরুভূমিতে তুষারপাতের ছবি ভাইরাল সোশ্যাল মিডিয়ায়।তুষার আচ্ছাদিত বিভিন্ন ছবি মন কেড়েছে নেটিজেনদের। টুইটারে প্রকাশিত ছবিগুলোতে দেখা যায় শহরের পথে ঘাটে মরুভূমিতে অথবা গাছের পাতা থেকে রয়েছে বরফে সাদা চাদরে।অভূতপূর্ব দৃশ্য দেখতে বেরিয়ে এসেছেন পর্যটকরা। খেলায় মেতেছে শিশুরাও।

‘আফ্রিকান হাব’ নামে একটি টুইটার হ্যান্ডেলের বলা হয়েছে "গত ৪২ বছরে এই নিয়ে পাঁচবার তুষারপাতের সাক্ষী থাকল আলজেরিয়া।"


কেউ আবার সাহারায় তুষারপাতের ছবি তুলে ধরে বলেন, "আজকে সাহারায় এই তুষারপাতের অসাধারণ দৃশ্য দেখা গিয়েছে।"


আবার যখন কেউ আবার একে প্রকৃতির খেলা বলেছেন।তখন এই ঘটনায় নিজের মুগ্ধতা প্রকাশ করেছেন বহু নেটিজেন। অন্যদিকে সাহারায় তুষারপাত কি আবহাওয়া পরিবর্তনের কারণে? এই প্রশ্নের উত্তর খুঁজতে রীতিমতো ধন্দে পড়েছেন বিজ্ঞানীরা।
কীর্তিমান! হারের পর ভোটিং মেশিন বাজেয়াপ্ত করার নির্দেশ দেন ট্রাম্প!!
আবহাওয়ার এই খামখেয়ালি আচরণে উত্তর আমেরিকায় দীর্ঘ ঠান্ডা, পশ্চিম ইউরোপে বন্যা কিংবা রাশিয়ার ইউরোপীয় অংশে প্রবল তাপমাত্রা বৃদ্ধিকে দায়ী করেছেন রাশিয়ান ফেডারেল সার্ভিস ফর হাইড্রোমেটিরোলজির এনভারমেন্টাল মনিটরিংয়ের প্রধান রোমান ভিলফান। যদিও সাহারায় তুষারপাত নিয়ে এখনও পর্যন্ত তিনি কোনও মন্তব্য করতে চাননি। তবে জলবায়ু পরিবর্তন নিয়ে কাজ করে চলা সমস্ত সংগঠনই আফ্রিকায় তুষারপাতের ঘটনাটিকে পর্যবেক্ষণ করছে।
মর্মান্তিক! আমেরিকা-কানাডা সীমান্তে ঠান্ডায় জমে মৃত ৪ ভারতীয়
তবে মরুভূমিতে তুষারপাত শুধু সাহারাতে নয়। আফ্রিকার সঙ্গে সৌদি আরবের তুষারপাত নজর কেড়েছে বিশ্বের। সম্প্রতিদেশের উত্তর-পশ্চিমে আলমন্ড পর্বতে তুষারপাতের ঘটনা ঘটে। সেই দৃশ্য দেখতে ভিড় করে পর্যটকেরা।