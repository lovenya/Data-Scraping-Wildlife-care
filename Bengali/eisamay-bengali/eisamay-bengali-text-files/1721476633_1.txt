হাতির পরে এবার চিতার হামলা (Leopard Attack) অসমে। সোমবার রাতে জোরহাট এলাকায় একটি লেপার্ডের হামলায় জখম হয়েছেন অন্তত ১৫ জন। আহতদের মধ্যে আছে তিনজন বনকর্মীও। সেখানের বনবিভাগ এবং পুলিশের আধিকারিকরা জানান, যোরহাটের Chenijan এলাকার Rain Forest Research Institute (ICFRE) এলাকার মধ্যে ঢুকে পরে ওই চিতা। সেখানের তার আক্রমণে বনবিভাগের তিনজন কর্মী, একাধিক মহিলা সহ ১৫ জন আহত হয়। সেখানে সকাল থেকেই ঘুরে বেড়াচ্ছিল ওই leopard-টি। সেটিকে দেখেই আতঙ্কিত হয়ে পড়েন বাসিন্দারা। সঙ্গে সঙ্গে তাঁরা খবর দেন বনবিভাগে। বনদফতরের লোকজন একটি গাড়িতে করে সেটিকে ধরার জন্য আসে। কিন্তু সেই গাড়িতেও হামলা করে ওই চিতা। ওই গাড়িতে রীতিমত ঝাঁপিয়ে পড়ে চিতাটি। বনকর্মীদের নিয়ে থাকা ওই গাড়িতে হামলার একাধিক ভিডিয়ো তুলেছেন সেখানের বাসিন্দারা। সেই ভিডিয়ো এখন নেট দুনিয়াতে ভাইরাল। বন বিভাগের কর্মীদের তোলা একটি ভিডিয়োতে দেখা গিয়েছে, ওই ক্যাম্পাসের মধ্যে ঘুরে বেড়াচ্ছে বন্য প্রাণীটি। অন্যটিতে দেখা গিয়েছে, তারের বেড়ার ওপর দিয়ে লাফ দিয়ে সেটি ঝাঁপিয়ে পড়ে তাদের গাড়ির ওপরে।Elephant Attack : পিকনিক করতে গিয়ে বিপত্তি, হাতির হামলায় প্রাণ গেল যুবকের
বনবিভাগের আধিকারিকরা জানান , সেটির আক্রমণে একাধিক বনকর্মী আহত হন। তবে তাঁরা হাল ছেড়ে দেননি। একাধিকবার চেষ্টার পরে তার চিতাটিকে ঘুম পাড়ানি ওষুধ দিয়ে নিস্তেজ করতে সক্ষম হয়। ঘুমের ওষুধ দেওয়ার পরেও তাঁরা চিতাকে ধরতে পারেন। সেখানের বনবিভাগের আধিকারিক রঞ্জিৎ কোয়ার জানান, আগের দিনেই ওই লেপার্ডটি ঢুকে পড়েছিল RFRI এলাকার মধ্যে। অন্ধকারের সুযোগ নিয়ে সেটি বিভিন্ন জায়গায় লুকিয়ে ছিল। পরে ওই চিতা হামলা চালায় আশেপাশের গ্রামেও। RFRI থেকে বেড়িয়ে আশেপাশের চা বাগানে ঘেরা এলাকাতেও হামলা চালায় সেটি।


বন বিভাগের এক আধিকারিক জানান, কোন রকম প্ররোচনা দেওয়া হয়নি ওই লেপার্ডটিকে। জঙ্গল এলাকা থেকে বাইরে লোকালয়ে এসে একাধিক ব্যক্তিকে আক্রমণ করে সেটি। জোরহাট শহরের উপকন্ঠেই RFRI campus। যারা আহত হয়েছেন তাঁরা বেশিরভাগই সেখানের বাসিন্দা। আহতদের মধ্যে আছে মহিলা এবং শিশুরাও। তাঁদেরকে ভর্তি করা হয় হাসপাতালে। এখন তাদের অবস্থা স্থিতিশীল বলেও জানান তাঁরা। তাঁদের ধারনা, সেখানের Gibbon Wildlife Sanctuary থেকে ওই এলাকায় চলে আসে লেপার্ডটি। খাবারের সন্ধানেই সেটি ওই লোকালয়ে চলে আসে বলেও মনে করছেন তাঁরা। Jorhat এলাকার পুলিশ সুপার Mohan Lal Meena জানান, এমনিতে চিতাবাঘ মানুষকে আক্রমণ করে না। কিন্তু সেটি কেন এই রকম ব্যবহার করেছে তা দেখছেন বনবিভাগের আধিকারিকরা।