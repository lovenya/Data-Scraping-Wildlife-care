এই সময় ডিজিটাল ডেস্ক: চোখের সামনে আস্ত কুমির গিলে ফেলল পাইথন। ক্যামেরাবন্দি দৃশ্য ভাইরাল হল নেট দুনিয়ায়।অস্ট্রেলিয়ার কুইন্সল্যান্ডের এক নদীতে কায়াক ভ্রমণ করছিলেন মার্টিন মুলার নামে এক চিত্রগ্রাহক৷ তখনই তাঁর চোখে পড়ে সেই রোমহর্ষক দৃশ্য৷ তিনি দেখেন, নদীর তীরঘেঁষা একটি জায়গায় ধীরে ধীরে যেন ছোট হয়ে যাচ্ছে একটি বিশাল কুমির৷ ব্যাপারটা কী তা বোঝার জন্য খানিকটা কাছে গিয়ে দেখতেই তিনি যা দেখলেন, তাতে তিনি তাঁর নিজের চোখকেও বিশ্বাস করতে পারছিলেন না।

তিনি জানিয়েছেন ওই বড়সড় কুমিরটাকে আস্ত গিলে নিচ্ছে তার চেয়ে অন্তত দ্বিগুণ বড় একটা সবজেটে রঙের পাইথন৷ তবে তিনি আর সময় নষ্ট করেননি৷ কুমির ভক্ষণের এই দৃশ্য একের পর এক ক্যামেরাবন্দি করে গেলেন৷ যতক্ষণে কুমিরটি দেহের শেষাংশটুকু গলাধকরণ না হচ্ছে, ততক্ষণ পর্যন্ত সেদিক থেকে চোখ সরাননি মুলার৷ এবং একের পর এক ছবিও তুলে গিয়েছেন৷

ছবিটি তুলেছেন মার্টিন মুলার নামে এক চিত্রগ্রাহক
সেই সব ছবি তিনি তুলে দিয়েছে অস্ট্রেলিয়ার স্বেচ্ছাসেবী এক বন্যপ্রাণ সংরক্ষক সংস্থা জিজি ওয়াইল্ডলাইফের হাতে৷ তাঁরা ছবিগুলো পর্যবেক্ষণ করে জানা গিয়েছে, ভক্ষক প্রজাতিতে অলিভ পাইথন। এদের প্রিয় খাবার এই স্বচ্ছ জলের কুমির৷ এমনিতে একটু গভীর জঙ্গলে থাকলেও, খিদের চোটে জলাশয়ের দিকে চলে আসে৷ কুমিরগুলোকে এভাবেই আস্ত গিলে খায়৷ তারপর আবার বেশ কিছুদিন বিশ্রাম নেওয়ার পর শিকারের খোঁজে সক্রিয় হয়ে ওঠে অলিভ পাইথন৷ মুলারের এই ছবি জিজি ওয়াইল্ডলাইফ নিজের সোশ্যাল মিডিয়ায় পোস্ট করেছে৷ আর তারপর থেকেই ভাইরাল অজগরের কুমির ভক্ষণের ছবি৷