দিন কয়েক আগেই বাঘের চামড়া পাচার করার সঙ্গে যুক্ত থাকার অভিযোগে অসমে পুত্রসহ গ্রেফতার করা হল এক মহিলাকে। পশ্চিম কার্বি আলং জেলার এলাকা থেকে ওই দুজনকে গ্রেফতার করে অসমের স্পেশাল টাস্ক ফোর্স। মঙ্গলবার রাতে অসম পুলিশের Special Task Force অভিযান চালিয়ে ফের বন্যপ্রাণীর দেহাংশ উদ্ধার করল। এই ঘটনায় গ্রেফতার করা হয়েছে পাঁচজনকে।পুলিশ এবং বনবিভাগ জানিয়েছে, ওই পাঁচজনকে গ্রেফতার করা হয়েছে নগাঁও জেলার জাখলাবান্দা এলাকা থেকে। তাদের কাছে থেক উদ্ধার করা হয়েছে গণ্ডারের খড়্গও। জানা গিয়েছে, নির্দিষ্ট তথ্যের ভিত্তিতে ওই এলাকায় অভিযান চালায় STF। সেখান থেকে গ্রেফতার করা হয়েছে গফফর কুরেশি, ওয়াকিল কুরেশি, সাইফুল ইসলাম, উজ্জ্বল বোরা, এ শর্মাকে।

Wildlife Smuggling : বাঘের চামড়া পাচারের অভিযোগ, অসমে গ্রেফতার শিশুসহ ১ মহিলা
তাদের কাছে থেকে হাতির দাঁত, গণ্ডারের খড়্গ, হরিণের দেহের অংশ পাওয়া গিয়েছে। এরই সঙ্গে তাদের কাছে থেকে উদ্ধার করা হয়েছে প্যাঙ্গোলিনের দেহাংশ বলেও জানিয়েছেন আধিকারিকরা। পুলিশ এবং বনবিভাগের আধিকারিকরা জানান, অসম এবং উত্তরপূর্ব ভারত ক্রমশ বন্যপ্রাণী এবং প্রাণীর দেহাংশ পাচার করার ‘ট্রানজিট রুট’ হয়ে উঠেছে।

Manipur News : নতুন করে অশান্ত হয়ে উঠছে মণিপুর, উদ্ধার মৃতদেহ
গত কয়েকদিনে সেখানে বন্যপ্রাণীর দেহাংশ পাচার করার সঙ্গে একাদিক ব্যক্তিকে গ্রেফতার করা হয়েছে। এই পাঁচজন ওই চক্রের সঙ্গে যুক্ত কী না এবং আরও কারা এর সঙ্গে যুক্ত তা জানার জন্য তাদেরকে জেরা করা হচ্ছে। সেখানে কেউ বন্যপ্রাণী পাচার করার বা চোরাশিকার করার চেষ্টা করছে তার খবর পেলেই তাদেরকে জানানোর জন্য সাধারণ মানুষের কাছে আবেদনও করছেন তাঁরা।

Drug Trafficking : মাদক পাচার অভিযানে বড় সাফল্য, ত্রিপুরায় ১০ কোটির ব্রাউন সুগার ধৃত ৩
এদিকে, মঙ্গলবারই কামাখ্যা স্টেশনে এক যাত্রীর কাছ থেকে হাতির দাঁত উদ্ধার করে জিআরপি। ওই ব্যক্তির কাছে থেকে বাজেয়াপ্ত করা হয়েছে ২ কেজি ৩৪০ গ্রাম হাতির দাঁত। সন্দীপ যোশী নামের ওই ব্যক্তি রাজস্থানের বাসিন্দা। তিনি ধেমাজি জেলার এলাকা থেকে, লচিত এক্সপ্রেসে করে গুয়াহাটি আসছিলেন। অন্যদিকে, গত শুক্রবারই অসমের মরিগাঁও জেলার পবিতরা অভয়ারন্য এলাকা থেকে এক চোরাশিকারিকে গ্রেফতার করা হয়।

Siliguri News : BSF জওয়ান পাচারে যুক্ত! নকশালবাড়ির ঘটনা চাউর হতেই শোরগোল, শুরু তদন্ত
আসমত আলি নামের ওই ব্যক্তিকে গ্রেফতার করা হয় টেঙ্গাগুড়ি এলাকা থেকে। তার কাছে থেকেও হাতির দাঁত পাওয়া গিয়েছিল। গত জুন মাসেই কামরূপ জেলার এলাকা থেকে বন্যপ্রাণ এবং বাঘের চামড়া পাচার করার সঙ্গে যুক্ত থাকার অভিযোগে গ্রেফতার করা হয় চারজনকে। ভুটান সীমান্তে, মানস জাতীয় উদ্যান এলাকাতেও চোরাশিকারিদের বিরুদ্ধে অভিযান চালায় পুলিশ এবং বনদফতর। সেই অভিযানের সময়ে পালাতে গিয়ে গুলিতে মৃত্যু হয় এক চোরাশিকারির।