कोल्हापूर :  कर्नाटकात हुबळी येथील रेल्वे यार्डाच्या रिमॉडेलिंग कामामुळे 16 ते 25 फेब्रुवारी दरम्यान मिरज ते हुबळी मार्गावरील गाड्या रद्द केल्या आहेत. तर काही गाड्या विलंबाने धावणार आहेत. तसेच दोन रेल्वे गाड्यांचे मार्ग बदलले आहेत. हुबळी - दादर एक्‍स्प्रेस 16 ते 25 फेब्रुवारी, दादर - हुबळी 17 ते 26 फेब्रुवारी, तिरुपती- कोल्हापूर रेल्वे 20 आणि 23 फेब्रुवारीस , कोल्हापूर -तिरुपती22 व 24 फेब्रुवारीस, बेंगलोर - जोधपुर रेल्वे 15 व 17 फेब्रुवारी रोजी, जोधपुर - बेंगलोर 18 आणि 20 फेब्रुवारी रोजी, बेंगलोर - गांधीधाम रेल्वे 20 फेब्रुवारी रोजी आणि गांधीधामते बेंगलोर रेल्वे 23 फेब्रुवारी रोजी, म्हैसूर - अजमेर रेल्वे 16 आणि 18 फेब्रुवारी रोजी तसेच अजमेर - म्हैसूर रेल्वे 19 व 21 फेब्रुवारी रोजी रद्द करण्यात येणार आहेत. त्यासह मिरज - बंगळूर रेल्वे 23 आणि 24 फेब्रुवारी रोजी, यशवंतपूर- निजामुद्दीन रेल्वे 23 फेब्रुवारी रोजी विलंबाने धावणार आहे. अजमेर - बेंगलोर रेल्वे 22 फेब्रुवारी रोजी पुणे, दौंड, सोलापूर मार्गे धावणार आहे. जोधपुर - बेंगलोर रेल्वे 17 फेब्रुवारी रोजी मार्ग बदलून धावणारआहे. या मार्गावर धावणाऱ्या लांब पल्ल्याच्या रेल्वे गाड्यांना प्रवाशांची मोठी गर्दी असते. 16 फेब्रुवारीपासून रेल्वेच्या वाहतुकी मध्ये होणाऱ्या बदलामुळे प्रवाशांची गैरसोय होणार आहे. हेही वाचा- पशुपक्षी ,प्राणी त्यापासून होत आहेत चार हात लांब  ; दिवसेंदिवस अस्तित्व धोकादायकच

 

कोल्हापूर-धनबाद शुक्रवारपासून... 

कोल्हापूर-धनबाद साप्ताहिक एक्‍स्प्रेस गाडी शुक्रवारपासून (ता. 19) धावणार आहे. मिरजेतून पहाटे 5ः35 वाजता सुटून तिसऱ्या दिवशी धनबाद येथे सकाळी 8 ः35 वाजता पोहचणार आहे. ही गाडी मिरज, पंढरपुर, कुर्डुवाडी, लातूर, नांदेड, अदिलाबाद, नागपूर, इटारसी या मार्गांवरून धावणार आहे. सोलापूर विभागातील मिरज ते कुर्डुवाडी दरम्यान गेली दहा माहिने एकही गाडी नसल्याने निराश झालेल्या प्रवाशांसाठी कोल्हापूर-धनबाद गाडी आशेचा किरण ठरणार आहे. संपादन- अर्चना बनगे