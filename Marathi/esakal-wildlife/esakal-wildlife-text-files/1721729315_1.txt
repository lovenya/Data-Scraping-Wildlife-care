नांदेड : नांदेड जिल्ह्यातील वनवैभव आणि वन्यजीव वैशिष्ट्याचा परिचय अधिकाधिक लोकांपर्यंत व्हावा या उद्देशाने नांदेड वनविभागाच्यावतीने वन्यजीव छायाचित्र स्पर्धेचे आयोजन केले जात असल्याची माहिती वनविभागाच्यावतीने देण्यात आली आहे. या स्पर्धेसाठी फुलपाखरे / पतंग, पक्षी आणि वन्यजीव या तीन प्रकारात इच्छुकांनी आपआपली छायाचित्रे आपल्या नावासह wildnanded@gmail.com या ईमेलवर  ता. 4 ऑक्टोंबरपूर्वी पाठविण्याचे आवाहन केले आहे. छायाचित्रासोबत छायाचित्रकाराचे नाव, पत्ता, मोबाईल नंबर देण्यात यावा. केवळ नांदेड जिल्ह्यातील व्यक्तींना या स्पर्धेसाठी भाग घेता येईल. छायाचित्राची माहिती देतांना त्यात ज्याचे छायाचित्र काढलेले त्याचे कॉमन असलेले नाव, शास्त्रोक्त नाव असणे आवश्यक आहे. प्रत्येक स्पर्धकाला यातील प्रत्येक गटासाठी केवळ एकच छायाचित्र पाठविता येईल. ई- मेलवर पाठविल्या जाणारे छायाचित्र हे दोन एमबीपर्यंत जेपीईजी फॉरमेटमध्ये पाठवावीत. प्रत्येक गटातल्या विजेत्यांना WILDLIFE PHOTOGRAPHER OF NANDED 2020  या पुरस्काराने सन्मानित केले जाईल. हेही वाचा - Video - जंगलराज विरोधात काँग्रेस रस्त्यावर; अशोक चव्हाणांच्या उपस्थितीत आंदोलन चित्रकला व निबंधलेखन स्पर्धाही आयोजित त्याचबरोबर चित्रकला व निबंधलेखन स्पर्धाही आयोजित करण्यात आली आहे. यात पहिले ते पाचवी गटासाठी “माझा आवडता वन्यप्राणी / पक्षी” हा विषय तर सहावी ते दहावी या वयोगटातील विद्यार्थ्यांसाठी “आपल्या परिसरातील जैवविविधता” हे विषय चित्रकला स्पर्धेसाठी असतील. निबंध लेखन स्पर्धेसाठी पहिली ते पाचवी गटासाठी “वन्यजीवांचे महत्व” आणि सहावी ते दहावी वयोगटासाठी “माझा वन्यजीव सफारी / प्राणी संग्रालयातील अनुभव” हा विषय ठेवण्यात आला आहे. यास प्रथम 2 हजार रुपये, द्वितीय 1 हजार रुपये तर तिसरे बक्षीस 500 रुपयाचे ठेवण्यात आले आहे. वनविभागाच्या प्रोबेशनरी अधिकारी मधुमिता यांनी माहिती दिली चित्रकलेसाठी  ए 4 साईजच्या कागदावरच चित्र काढण्याच्या सुचना असून निबंध स्पर्धेसाठी ए 4 साईजची जास्तीत जास्त दोन पाने निबंधासाठी असतील. स्पर्धकांनी त्यावर आपले संपूर्ण नाव, वर्ग, शाळा, गाव व मोबाईल नंबर टाकावा. चित्र आणि निबंध wildnanded@gmail.com या ईमेल आयडीवर 4 ऑक्टोंबर 2020 पर्यंत पाठवावीत. विजेत्यांची घोषणा ही 7 ऑक्टोंबरपूर्वी केली जाणार असल्याची माहिती वनविभागाच्या प्रोबेशनरी अधिकारी मधुमिता यांनी दिली आहे.