कोल्हापूर  ः सुरक्षेची काळजी घेत पतंग उडविण्याची हौस किंवा छंद जोपासता येणे शक्‍य आहे. मात्र, हौस म्हणून एकमेकांची पतंग काटण्यासाठी लागलेली ईर्षा, त्यासाठी मांजाचा होणारा वापर वन्यजीवांच्या जीवावर बेतला आहे. वर्षभरात दीडशेहून अधिक वन्यजीव जखमी झालेत. यातील 30 हून अधिक वन्यजीवांचा मृत्यू झाला. मात्र, जखमी वन्यजीवांवर उपचार करून अधिवासात सोडले की विषय संपला, असे वनविभागाच्या वरिष्ठ अधिकाऱ्यांच्या पातळीवर होणारे दुर्लक्ष आणखी किती वन्यजीवांचा बळी घेणार, हा प्रश्‍न आहे. पतंग उडवण्याची हौस अनेकदा करतात. पतंग कापण्याची स्पर्धा लावली जाते. त्यासाठी पतंगाचा दोरा अधिक चिवट काचेरीकण असलेला वापरला जातो. असा तयार मांजा अनेकजण विकत घेतात. अशा पतंगाचा दोरा हवेत उंच उडाला की, तो सहज दिसत नाही. अशा हवेत उडणाऱ्या पतंगाच्या दोऱ्याला पक्षी अनेकदा धडक देतात. दोरा चिवट, ताकदवान व त्यावरील काचेरी धार असल्याने वेगात उडत आलेल्या पक्षाला दोरा कापतो. पक्षी जखमी होऊन उंचावरून खाली पडतो. 

अशा वेळी अग्निशामक दल, वन्यजीवप्रेमी किंवा वनविभागाचे एक-दोन कर्मचारी जखमी वन्यजीवाला पशू चिकित्सा दवाखान्यात नेतात, उपचार करतात. 

गेल्या वर्षभरात येथील पांजरपोळ संस्थेतील डॉ. राजकुमार बागल यांनी शंभरावर पक्ष्यांवर उपचार केल्याचे सांगितले. तर शासकीय पशू चिकित्सालयातही काही पक्ष्यांवर उपचार झालेत. याशिवाय वनविभागाच्या संक्रमन व उपचार केंद्रातही अशा जखमी पक्ष्यांवर उपचार झाल्याचे डॉ. वाळवेकर यांनी सांगितले. कोल्हापूर  ः सुरक्षेची काळजी घेत पतंग उडविण्याची हौस किंवा छंद जोपासता येणे शक्‍य आहे. मात्र, हौस म्हणून एकमेकांची पतंग काटण्यासाठी लागलेली ईर्षा, त्यासाठी मांजाचा होणारा वापर वन्यजीवांच्या जीवावर बेतला आहे. वर्षभरात दीडशेहून अधिक वन्यजीव जखमी झालेत. यातील 30 हून अधिक वन्यजीवांचा मृत्यू झाला. मात्र, जखमी वन्यजीवांवर उपचार करून अधिवासात सोडले की विषय संपला, असे वनविभागाच्या वरिष्ठ अधिकाऱ्यांच्या पातळीवर होणारे दुर्लक्ष आणखी किती वन्यजीवांचा बळी घेणार, हा प्रश्‍न आहे. पतंग उडवण्याची हौस अनेकदा करतात. पतंग कापण्याची स्पर्धा लावली जाते. त्यासाठी पतंगाचा दोरा अधिक चिवट काचेरीकण असलेला वापरला जातो. असा तयार मांजा अनेकजण विकत घेतात. अशा पतंगाचा दोरा हवेत उंच उडाला की, तो सहज दिसत नाही. अशा हवेत उडणाऱ्या पतंगाच्या दोऱ्याला पक्षी अनेकदा धडक देतात. दोरा चिवट, ताकदवान व त्यावरील काचेरी धार असल्याने वेगात उडत आलेल्या पक्षाला दोरा कापतो. पक्षी जखमी होऊन उंचावरून खाली पडतो. 

अशा वेळी अग्निशामक दल, वन्यजीवप्रेमी किंवा वनविभागाचे एक-दोन कर्मचारी जखमी वन्यजीवाला पशू चिकित्सा दवाखान्यात नेतात, उपचार करतात. 

गेल्या वर्षभरात येथील पांजरपोळ संस्थेतील डॉ. राजकुमार बागल यांनी शंभरावर पक्ष्यांवर उपचार केल्याचे सांगितले. तर शासकीय पशू चिकित्सालयातही काही पक्ष्यांवर उपचार झालेत. याशिवाय वनविभागाच्या संक्रमन व उपचार केंद्रातही अशा जखमी पक्ष्यांवर उपचार झाल्याचे डॉ. वाळवेकर यांनी सांगितले. कारवाई नाहीच 

वन्यजीव पक्षी मांजा दोऱ्याने जखमी झाला की, वनरक्षक, वनमजूर क्वचितप्रसंगी वनपाल येतात. पक्ष्याला उपचारासाठी घेऊन जातात. मांज्यामुळे अनेक पक्ष्यांचा जीव जातो. वन कायद्यानुसार एखाद्या वन्यजीवास धोका पोहचविणारे कृत्य गुन्हा ठरते. मात्र, मांज्या वापरून वन्यजीवांना धोका पोहचविल्या प्रकरणी अपवाद वगळता गुन्हे दाखल नाहीत. सूक्ष्म तपास क्वचित कागदोपत्री होतो. मात्र, कोणास शिक्षा झाल्याचे ऐकिवात नाही. या पलीकडे जाऊन अशा धोकादायक दोरा विक्रीवर बंदी घालणे किंवा छापे घालणे, नोटीस बजावणे वन कायद्यानुसार शक्‍य आहे. तरीही वनविभागाच्या स्थानिक वरिष्ठ अधिकाऱ्यांनी प्रभावी प्रयत्न केलेले नाहीत. संपादन - यशवंत केसरकर