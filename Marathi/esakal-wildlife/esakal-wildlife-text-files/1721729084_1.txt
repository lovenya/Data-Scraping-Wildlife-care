पुणे : महाराष्ट्र साहित्य परिषद आणि स. प. महाविद्यालय यांच्या संयुक्त विद्यमाने आयोजित करण्यात आलेल्या नवव्या 'पर्यावरणस्नेही साहित्य संमेलना'च्या अध्यक्षपदी वन्यजीव अभ्यासक, लेखक आणि छायाचित्रकार अतुल धामणकर यांची निवड करण्यात आली आहे. - ताज्या बातम्यांसाठी डाऊनलोड करा ई-सकाळचे ऍप 14 व्या किर्लोस्कर वसुंधरा आंतरराष्ट्रीय चित्रपट महोत्सवानिमित्ताने मसाप आणि स. प. महाविद्यालय यांनी सोमवारी (ता.6) सकाळी 10 ते सायंकाळी 5 या वेळेत हे संमेलन आयोजित केले आहे. महाविद्यालयाच्या दृक्‌-श्राव्य हॉलमध्ये हे संमेलन पार पडणार आहे, अशी माहिती 'मसाप'चे कार्याध्यक्ष प्रा. मिलिंद जोशी यांनी पत्रकार परिषदेत दिली. स. प. महाविद्यालयाचे प्राचार्य दिलीप शेठ आणि किर्लोस्कर वसुंधरा महोत्सवाचे संयोजक वीरेंद्र चित्राव यांची याप्रसंगी प्रमुख उपस्थिती होती. -  मंत्र्यांच्या खातेवातापावर मुख्यमंत्री उद्धव ठाकरे म्हणतात.. यंदाचे पर्यावरणस्नेही साहित्य संमेलन अनेकविध कार्यक्रमांनी रंगणार आहे. यातील महाविद्यालयीन युवकांचा सहभाग लक्षणीय असून त्यांच्या पारितोषिक विजेत्या साहित्याचे सादरीकरण होणार आहे. महोत्सवाचा विषय 'प्लॅस्टिकला नकार, वसुंधरेला होकार' हा असून संमेलनातील विविध ठराव महाविद्यालयीन युवक मांडणार आहेत. संमेलनाचे उद्‌घाटन स. प. महाविद्यालयाचे प्राचार्य दिलीप शेठ यांच्या हस्ते सोमवारी सकाळी 10.30 वाजता होणार आहे. यानंतर संमेलनाचे अध्यक्ष अतुल धामणकर 'वाघ' या विषयावर मार्गदर्शन करणार आहेत. दुपारी 12 वाजता विद्यार्थ्यांच्या पारितोषिकप्राप्त साहित्याचे वाचन, दुपारी 1.45 वाजता बारामतीचे रविंद्र कोकरे यांचे कथाकथन होणार आहे. त्यानंतर अडीच वाजता पुण्याच्या अंजली कुलकर्णी आणि अहमदनगरचे संजय बोरूडे यांचा 'निसर्ग कविता' हा कार्यक्रम होईल. - Video : पाकिस्तानी क्रिकेटपटू म्हणाला, 'जय श्रीराम'; भारतीय म्हणाले... दुपारी 3.30 वाजता जोत्स्ना प्रकाशन निर्मित डॉ. संगीता बर्वे यांच्या 'अंतरीच्या गर्भी' या कविता संग्रहाचे प्रकाशन प्रा. मिलिंद जोशी यांच्या हस्ते होणार आहे. याप्रसंगी आयपीएस अधिकारी अनंत ताकवले आणि जोत्स्ना प्रकाशनाचे संचालक मिलिंद परांजपे यांची विशेष उपस्थिती लाभणार आहे. यानंतर दुपारी चार वाजता 'अंतरीच्या गर्भी' हा महाराष्ट्र कल्चरल सेंटर निर्मित विशेष कार्यक्रम होणार आहे. या कार्यक्रमाचे दिग्दर्शन प्रमोद काळे यांचे असून डॉ. संगीता बर्वे, वेदांत रानडे, प्रांजली बर्वे, हर्षद राजपाठक आणि प्रियांका बर्वे आदी कलाकार हा कार्यक्रम सादर करणार आहेत. - उसाच्या गाडीला पावती देणारा आज कॅबिनेट मंत्री अतुल धामणकर यांच्याविषयी :- संमेलनाचे अध्यक्ष अतुल धामणकर यांनी ताडोबा-अंधारी व्याघ्र प्रकल्पात बालपणापासून संचार केला आहे. गेल्या 30 वर्षांपासून ते वन्यजीवन, छायाचित्रण, वाघ आणि अन्य जैवविविधतेचा अभ्यास करत आहेत. पूर्णवेळ वन्यजीव संशोधक, लेखक आणि छायाचित्रकार म्हणून त्यांची ख्याती आहे. 'फिल्ड गाईड ऑफ मॅमल्स्‌', 'बर्डस्‌ ऑफ ताडोबा', 'वाघ' अशा सुमारे 12 पुस्तकांचे लेखन त्यांनी केले आहे. वन्यजीवनाचा मागोवा घेत भारतातील सर्व जंगलांचा अभ्यास त्यांनी केला असून वाघांवरील त्यांनी केलेली निरिक्षणे महत्त्वाची मानली जातात. अमेरिकास्थित 'वाईल्ड लाईफ कॉन्झर्वेशन सोसायटी' बरोबर 'टायगर कॅमेरा ट्रॅपिंग', 'लाईन ट्रान्ससेक्ट' सर्व्हे त्यांनी केला आहे. मराठी भाषेत त्यांनी लिहलेल्या 'वाघ' या पुस्तकाला पारितोषिके मिळाली असून अभ्यासकांसाठी ते उपयुक्त मानले जाते. आजवर सुमारे 5 हजार लेख, हजारो छायाचित्रे प्रसिद्ध झाली असून वन्यजीव वन्यजीव संवर्धनाचे कार्य ते सातत्याने करत आहेत. हे संमेलन सर्वांसाठी विनामूल्य खुले असून रसिकांनी आपली नावनोंदणी महाराष्ट्र साहित्य परिषद, टिळक रोड पुणे येथे करावी, असे आवाहन संयोजकांच्या वतीने करण्यात आले आहे.