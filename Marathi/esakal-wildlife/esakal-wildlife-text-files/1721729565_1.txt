शिवणी (नांदेड) :  किनवट तालुक्यातील शिवणी (Shivane) व परिसर जंगलानी वेढलेल्या परिसर असून अंदाजित साडेचार हजार हेक्टरवर जंगल असून या जंगलाचे संरक्षण करण्यासाठी शिवणी येते वन विकास महामंडळ व वन विभाग असे दोन विभाग कार्यरत आहेत. दोन विभाग असूनही या भागातील जंगलाचे संरक्षण होताना दिसत नाही. (wildlife is endangered due to malvan land in Shivane area) गेल्या अनेक वर्षापासून या परिसरातील वने नष्ट होण्याच्या मार्गावर आहेत. या परिसरातील माऴराने भुईसपाट करण्याची प्रवृत्ती वाढली आहे. त्यामुळे या जंगलातील प्राण्यांचा अधिवास धोक्यात आला आहे. या परिसरात पूर्वी घनदाट जंगल असल्याने या जंगलात वेगवेगळ्या प्रकारचे सरपटणारे प्राणी, कीटक, पक्षी, हरीण, काळवीट, कोल्हा, तरस, नीलगाय, लांडगे, मोर, वाघ अशा मोठ्या प्रमाणात वास्तव्य होते. परंतु मोठ्या प्रमाणात होणारी जंगलतोड यामुळे अधिवासात असणाऱ्या वन्य जीवन संपुष्टात येत आहेत. महाराष्ट्र शासनाकडून वन विभागाकडून जंगलाच्या संरक्षणासाठी दरवर्षी कोट्यावधीचा निधी खर्च केला जात आहे. शासनाच्या आदेशानुसार जंगलाच्या शेजारील गावागावात वन समित्या नेमल्या जातात. या समितीतल्या सदस्यांना सोबत घेऊन या वनाच्या संरक्षणासाठी त्यांच्या सोबत चर्चा करून त्यांनी जनतेपर्यंत पोहोचवून जंगलाचे महत्त्व पटवून देणे, जंगल तोडी पासून आपल्याला कसे नुकसान होते त्याचे महत्त्व पटवून देणे. जंगलापासूनचा नागरिकांना होणारा फायदा अशी कामे करीत असताना समितीचा उपयोग व्हावा म्हणून वन विभाग व वनविकास महामंडळाचे अधिकारी व कर्मचारी त्याकडे दुर्लक्ष करीत असल्याचे या समित्या फक्त कागदावरच अहेत. कधीही या समितीची बैठक घेत नाहीत. आम्हाला कोणतीही माहिती सांगत नाहीत, असे शिवणी येथील समितीचे अध्यक्ष ज्ञानेश्वर राऊतवाड यांनी सांगितले. त्यामुळे वन विभाग व वन विकास महामंडळाचे वरीष्ठ अधिकारी यांनी लक्ष देण्याची गरज निर्माण झाली आहे.