कऱ्हाड : सह्याद्री व्याघ्र प्रकल्पासाठी पुढच्या दहा वर्षांचा पर्यटन आराखडा तयार करण्याचे काम सुरू आहे. त्यात व्याघ्र प्रकल्पाच्या बफर झोनमधील गावांतील स्थानिकांना रोजगारासह व्यवसायासाठी प्रोत्साहन देण्यात येणार आहे. वन्यजीव विभागाकडून त्याची तरतूद केली जात आहे. ट्रेकिंग रूट, जंगली निवास व्यवस्था, गाईडसारख्या पर्यटनास चालना देणाऱ्या प्रकल्पात बफर झोनमधील स्थानिकांना प्राधान्य दिले जाणार आहे. त्यासाठी वन्यजीवतर्फे प्रशिक्षणही देण्याचे नियोजन आहे. (plan to provide training by wildlife) सातारा, सांगली, कोल्हापूर व रत्नागिरी चार जिल्ह्यांच्या सीमावर्ती भागात साकारलेल्या सह्याद्री व्याघ्र प्रकल्पाला दहा वर्षांचा कालावधी जानेवारी २०२२ मध्ये पूर्ण होत आहे. प्रकल्पाच्या बफर झोनमध्ये चाळीसपेक्षा जास्त गावांचा समावेश आहे. त्यासाठी वेगवेगळ्या पद्धतीच्या योजना राबवल्या जात आहेत. काही भागात त्या योजना सुरू आहेत. काही भागात विरोध आहे. स्थानिक लोकांचा असलेला विरोध व त्यांच्यावर येणारी बंधने या सगळ्या गोष्टींचा व कोअर झोनमधील विस्थापित होणाऱ्या लोकांचा विचार करून शासनाने व्याघ्र प्रकल्पातील बफर झोनमधील गावांना पर्यटन आराखड्याच्या विविध योजनात समाविष्ठ करून घेण्याचे निश्चीत केले असून तसा आराखडा आखला जात आहे. त्यावर कामही सुरू आहे. पर्यायी व्यवसायही उपलब्ध करून बफर झोनमधील स्थानिकांवर त्याच्या जबाबदाऱ्या सोपवल्या जाणार आहेत. पर्यटकांना सुविधा उपलब्‍ध करून देण्यास प्राधान्य द्यावे, यासाठी जागृती सुरू आहे. कोयना, चांदोली, जावळी, महाबळेश्वर, राधानगरीच्याही काही भागात स्थानिकांना पर्यटन विकास आराखड्यात स्थान देण्यात येणार आहे. सह्याद्री व्याघ्र बऱ्यापैकी जंगलाचा भाग आहे. त्याकडे पर्यटक आकर्षित होत आहेत. त्यासाठी जंगली व डोंगराळ भागात पर्यटन आराखडा होत आहे. त्यात पक्षी, प्राणी निरीक्षण, त्याचे टॉवर अभ्यासकांसह पर्यटकांच्या निवासाची, जेवणासह ट्रेकिंग रूट, जंगली निवास व्यवस्था, गाईडसारख्या जबाबदारी बफर झोनमधील गावांतील स्थानिकांवर सोपवण्यात येणार आहे. व्यावसायिक दृष्टी ठेऊन कोणालाही समाविष्ठ करून घेतले जाणार नाही. त्यामुळे पर्यटन व्यवसायात मोठ्या प्रमाणात स्थानिक ग्रामस्थांना वाव मिळणार आहे.(tourism business will benefit a large number of local villagers) अशा आहेत स्थानिकांना संधी जंगलाची माहिती देणारा गाईड जंगल निवासाची सोय पक्षी व प्राणी निरीक्षणासाठी येणाऱ्यांचे वाटाडे ट्रेकिंग रूटवरील माहिती देणारा गाईड जंगली पद्धतीची जेवण व्यवस्था