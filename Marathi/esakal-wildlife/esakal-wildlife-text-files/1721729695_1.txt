पुणे : जिल्ह्यात वन्यप्राण्यांच्या तस्करीत वाढ होत असून फेब्रुवारी ते सप्टेंबरपर्यंत पुणे वन विभागाच्या वतीने १२ कारवाया केल्या आहेत. काळा जादू, पैशाचा लोभ, औषधे तयार करण्यासाठीच्या ‘फेक डिमांड’च्या जाळ्यात अडकून अनेक लोकं तस्करी करत असल्याचे वन विभागाच्या वतीने सांगण्यात आले आहे. वन्यप्राण्यांची तस्करी, खरेदी-विक्री तसेच शिकार यावर बंदी असून यासाठी भारतीय वन्यजीव संरक्षण कायद्यानुसार आरोपींना शिक्षा देखील करण्यात येते. मात्र तरी देखील तस्करी वाढत आहे. याबाबत पुणे वन विभागाचे उपवनसंरक्षक (प्रादेशिक) राहुल पाटील यांनी सांगितले, ‘‘तस्करीच्या कारवाईमध्ये अनेकदा असे आढळून आले आहे की त्या लोकांना या वन्यप्राण्यांची तस्करी करण्यावर बंदी आहे याची माहितीच नसते. याचे उत्तम उदाहरण म्हणजे अनेक जन घरात पोपट पाळतात, परंतु पोपट पाळणे हे देखील गुन्हा आहे. मात्र अनेकांना याची माहितीच नाही. त्यामुळे यासंबंधी माहिती नसल्यामुळे तस्करी किंवा खरेदी-विक्रीच्या प्रमाणात वाढ होते. यासाठी लोकांना विविध प्रकारचे प्रलोभन दाखविण्यात येते. यासाठी कोणत्या वन्यप्राण्याच्या तस्करी, खरेदी-विक्रीसाठी कोणती शिक्षा आहे याबाबत लोकांमध्ये जनजागृती करण्यात येते आहे.’’ तस्करी किंवा खरेदी-विक्री मागील प्रमुख कारणे : आंतरराष्ट्रीय बाजारात काही वन्यप्राण्यांना लाखो रुपयांची किंमत काळा जादू किंवा औषधी उपयोगी सांगून वन्यप्राण्यांचा शिकार इतर राज्य किंवा देशातून आलेल्या मागणीला पूर्ण करणे पुणे वनविभागाची कारवाई (फेब्रुवारी ते सप्टेंबरपर्यंत) वन्यप्राण्यांची तस्करी, विक्री किंवा शिकार ः ३० हून अधिक या वन्यप्राण्यांची संख्या जास्त ः कासव, पोपट तस्करी केली तर काय शिक्षा होते? अधिसूची ः शिक्षा अधिसूची क्र. एक आणि अधिसूची क्र. दोन (भाग २) ः ३ ते ७ वर्षांची शिक्षा आणि दहा हजार रुपयांपेक्षा जास्त दंड अधिसूची क्र. दोन (भाग १), अधिसूची क्र. तीन आणि अधिसूची क्र. चार ः तीन वर्षांपर्यंतची शिक्षा किंवा २५ हजार रुपये दंड अथवा दोन्ही तस्करी किंवा खरेदी-विक्री मागची कारणे ः प्राणी ः अवयव किंवा शरीराचा भाग बिबट ः नखे, कातडी, दात खवले मांजर ः खवले, नखे साळिंदर ः काटे मोर ः पंख घुबड ः पंख, नखे हरिण ः कातडी, शिंग साप ः विष कासव ः कासवाचे कवच घार ः नखे अधिसूची प्रमाणे वन्यप्राण्य अधिसूची क्र. १ ः खवले मांजर, मगर, कासव, अजगर, चिंकारा, भेकर, घोरपड, काळवीट, बिबट, लांडगा, स्लेंडर लॉरिस (वनमानव) अधिसूची क्र. २ ः कोल्हा, कोब्रा, धामण, मुंगूस, जंबुक अधिसूची क्र. ३ ः सांबर हरीण, रानडुक्कर, तरस, स्पॉडेट डिअर, चितळ अधिसूची क्र. ४ ः साळिंदर, ससा, खार, वटवाघुळ, मांडूळ, लाल मांडूळ