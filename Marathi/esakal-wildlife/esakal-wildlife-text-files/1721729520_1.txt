पुणे : राज्यातील वाढत्या उष्म्याचे परिणाम माणसांबरोबरच वन्यजीव व पक्ष्यांवर होत आहे. उन्हाचा जास्त फटका पक्ष्यांना बसत असल्याने त्यांच्या शरीरातील पाणी कमी होण्यास सुरवात होते. त्यामुळे अनेकवेळा पक्ष्यांची पाण्यासाठी भटकंती सुरू असते. अशात या पक्ष्यांना पाणी उपलब्ध करून देण्यासाठी कात्रजच्या प्रा. योगेश हांडगे यांनी पुढाकार घेत ‘जिथे घर तिथे पक्षी पाणवठा’ या उपक्रमाची सुरवात केली आहे. या उपक्रमांतर्गत पक्षीप्रेमी हांडगे यांनी आपल्या घरी कुत्रिम पाणवठे तयार केले असून गेल्या सात वर्षांपासून हांडगे आणि प्रीतम गायकवाड हे पक्ष्यांसाठी पाण्याची व खाद्याची सोय करत आहेत. पाण्याच्या कमतरतेमुळे वन्यजीव व पक्ष्यांचे अस्तित्व नष्ट होऊ नये, यासाठी हा उपक्रम राबविण्यात येत आहे. नागरिकांनीसुद्धा अशा प्रकारच्या पाण्याची व खाण्याची सोय पक्षी प्राण्यांसाठी करावी, यासाठी ते जनजागृती मोहीम राबवीत आहेत. राज्यातील 'या' 15 जिल्ह्यांमध्ये होऊ शकतो लॉकडाउन ! मार्चमध्ये वाढले तेराशे मृत्यू अन्‌ साडेतीन लाख रुग्ण यासंदर्भात प्रा. हांडगे म्हणाले की, ‘कमी पर्जन्यमानामुळे, दुष्काळामुळे पाणवठे, तलाव, विहिरी तसेच एकूण शहर व परिसरातील भूजलाची पाणीपातळी प्रचंड खालावली आहे. यंदा मार्च महिन्यापासूनच उन्हाचा चटका बसू लागल्याने ठिकठिकाणी पक्षी जखमी अवस्थेत सापडत आहेत. यामध्ये चिमण्या, बुलबुल, कोकीळ, कावळे यांसारख्या पक्ष्यांचा समावेश आहे. त्यामुळे शहरी भागातील पक्ष्यांचे जीवनमान धोक्यात आल्याची भीती व्यक्त होत आहे. यासाठी सामाजिक संस्था, पक्षी व प्राणिमित्रांनी पुढाकार घेत या पक्षी-प्राण्यांसाठी उन्हाळ्यात पाण्याची व इतर सोय उपलब्ध करून देण्यासाठी प्रयत्न करावा.’’ नागपूरहून मुंबई विमानप्रवास?; गृहमंत्री अनिल देशमुख यांचा खुलासा ‘शहरातील बहुतेक नागरिक साफसफाई करताना त्यांच्या घरात अथवा इमारतीत होणारी पक्ष्यांची घरटी काढून टाकतात, त्यामुळे आधीच झाडावर घरटे करू न शकल्याने हे पक्षी बाहेर येतात आणि निवाऱ्याचा पर्याय न मिळाल्याने उन्हाला बळी पडतात. त्यामुळे उन्हाळ्यात नागरिकांनी इमारतींमधील पक्ष्यांची घरटी तोडू नये व शक्य झाल्यास कृत्रिम घरटी घराच्या परिसरात बसवावे.’’

- प्रीतम गायकवाड