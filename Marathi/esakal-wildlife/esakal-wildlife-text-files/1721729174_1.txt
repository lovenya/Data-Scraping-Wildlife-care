कोल्हापूर - उत्रे (ता. पन्हाळा) गावातील विहरीत पडलेल्या कोल्ह्याला वन्यजीव बचाव पथकातील कर्मचाऱ्यांनी जीवदान दिले. काल सकाळी गावातील एका विहरीत हा कोल्हा पडला होता. 30 फूट खोल विहीरीत पडलेल्या या कोल्ह्याला बाहेर काढून त्याची वैद्यकीय तपासणी करून त्याला नैसर्गिक अधिवासात सोडण्यात आले. सद्या कोरोनाचा प्रादुर्भाव रोखण्यासाठी देशभर लॉकडाऊन पुकारण्यात आला आहे. त्यामुळे जंगलातील तसेच पर्यटन स्थळावरील मानवी हस्तक्षेप कमी झाला आहे. परिणामी भक्षाच्या शोधात जंगली प्राण्यांनी आपला मोर्चा नागरी वस्तीकडे वळवला आहे. साप, हत्ती, मोर यांच्याबरोबरच बरेचसे जंगली प्राणी जंगलाला लागून असलेल्या नागरी वस्तीत येत आहेत. त्यातून लोकांत भितीचे वातावरणही निर्माण झाला. अशाच पध्दतीने एक कोल्हा भक्षाच्या शोधात उत्रे गावांत रात्री आला होता. अंदाज न आल्याने तो सुमारे 30 फूट विहीरीत पडला होता. हे पण वाचा - मोठा दावा!  कोरोनावर आहे या थेरेपीचा पर्याय कोल्हा विहीरीत पडल्याची बातमी पन्हाळा वनपरिक्षेत्र कार्यालयास मिळाली त्यानुसार वनपाल विजय दाते व वनरक्षक महेशकुमार आंबी तसेच वणमजुरांनी घटनास्थळी धाव घेतली. भक्ष्याचा पाठलाग करताना हा कोल्हा विहीरीत पडला असल्याचे लक्षात आले. त्याला काढण्यासाठी कोल्हापूर वन्यजीव बचाव पथक बोलावण्यात आले. वन्यजीव बचाव पथकाने थोड्याच वेळात कोल्हयाला सुरक्षित विहिरीबाहेर काढले व वन्यजीव वैद्यकीय अधिकारी डॉ संतोष वाळवेकर यांच्याकडून तपासणी करून नैसर्गिक अधिवासात सोडले. या पथकात वन्यजीव बचाव दलामध्ये प्रदीप सुतार, अमित कुंभार, अलमतीनं बांगी, नितेश नाईक, याचा समावेश होता. त्यांना दिनकर चौगुले यांचे सहकार्य लाभले. हे पण वाचा -  कोरोनाशी लढणार आता ही गोळी