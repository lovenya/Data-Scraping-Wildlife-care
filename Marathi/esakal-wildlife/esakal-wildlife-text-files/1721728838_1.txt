सोशल मीडियावर अनेक मजेशीर व्हिडिओ व्हायरल होत असतात. यामध्ये लग्नातील, लहान मुलांचे, डान्सचे, मुलींचे आणि इतर व्हिडिओंचा सामावेश असतो. काही व्हिडिओ खूप मजेशीर तर काही व्हिडिओ मोठा धडा शिकवून जात असतात. सध्या लहान मुलाचा एक व्हिडिओ चांगलाच व्हायरल झाला आहे. व्हायरल होत असलेल्या व्हिडिओमध्ये एका शाळेतील लहान मुलगा मराठी गाण्यावर भन्नाट डान्स करताना दिसत आहे. "मला दारूड्या भेटल्या नवरा, माझं नशीब फुटलंय गं... चोळी अंगात नाही माझ्या अन् लुगडं फाटलंय गं" या गाण्यावर चिमुकल्याने भन्नाट डान्स केला आहे. त्याचा डान्स आणि स्टेप्स पाहून अनेकांनी मजेशीर प्रतिक्रिया व्यक्त केल्या आहेत. दरम्यान, "हा चिमुकला किती गोड डान्स करत आहे, तुमच्या लहानपणाचा हा व्हिडिओ आहे" अशा मजेशीर प्रतिक्रिया नेटकऱ्यांनी व्यक्त केल्या असून अनेकांनी हा व्हिडिओ शेअर केला आहे. इंस्टाग्रामवर शेअर करण्यात आलेल्या या व्हिडिओला ४ लाख १२ हजार लोकांनी लाईक केलं आहे.