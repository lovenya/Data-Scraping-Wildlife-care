Nashik News : तालुक्यातील गारखेडा येथे सुमारे ७ फुट लांबीचा अजगर पकडण्यात यश आले असून अजगरास नैसर्गिक अधिवासात सोडण्यात आले आहे. संतोष गायकवाड यांच्या शेतात असलेल्या शेततळ्यात अजगर असल्याचे गायकवाड यांना समजले. (7 feet long python caught at Garkheda nashik news) याबाबत त्यांनी तात्काळ वन विभागाला कळविले. बातमी मिळताच वन विभागाचे कर्मचारी व वन्यजीव संरक्षण बहुउद्देशीय संस्थेचे निफाड व नांदगाव यांची टीम दाखल होऊन संयुक्त कारवाईत ७ फूट लांबीचा बिन विषारी अजगरला पकडण्यात आले. पकडलेला अजगर ममदापूर संवर्धन राखीव येथे नैसर्गिक अधिवासात सोडण्यात आले. येवला वनपरिक्षेत्राचे अधिकारी अक्षय मेहेत्रे, वनरक्षक पंकज नागपुरे, वनपाल भाऊसाहेब माळी, सुनील भूरूक, भारत माळी तसेच वन्यजीव संरक्षण संस्था यांचे टीमचे सदस्य यावेळी उपस्थित होते.