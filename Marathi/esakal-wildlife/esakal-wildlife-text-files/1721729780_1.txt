चिखलदरा : अनेक गावांचे पुनर्वसन झाल्याने मेळघाटातील जंगल आता विकसित होत असून अलीकडे अनेकवेळा व्याघ्रदर्शन होऊ लागले आहे. त्यामुळे मेळघाटात येणाऱ्या पर्यटकांना वाघ पाहण्याची जवानी मिळत आहे. याबरोबरच सध्या मेळघाटात वाघ, अस्वल, बिबट, हरीण, सांबर, रानगवा असे अनेक प्राणी मेळघाटात सध्या सहज दिसून येतात. त्यामुळे अलीकडे मेळघाटात जंगल सफारीला जाणाऱ्यांची संख्या वाढली आहे. वैराट व सेमाडोह, अशा दोन जंगल सफारी सध्या मेळघाटात सुरू आहेत. नुकताच एक वाघीण चार छाव्यांसह (पिल्ले) मेळघाटात दिसल्याने सध्या या वाघिणीचा व्हिडिओ खूप व्हायरल होत आहे. यासह अनेक वेळा वाघ व बिबट्यांचे दर्शन होत आहे. काही दिवसांपूर्वीच चिखलदरा गार्डन परिसरात बिबट्यांचा एक जोडा फिरतांनी पर्यटकांना दिसून आला तसेच त्याच बिबटांनी एका हॉटेलात धुमाकूळ घातला होता. कर्मचाऱ्यांना सूचना संबंधित कर्मचाऱ्यांना सूचना दिल्या आहेत. पदचिन्ह व पट्ट्यावरून या वाघाची ओळख पटेल, अशी माहिती चिखलदराचे वनपरिक्षेत्र अधिकारी डॉ. मयूर भैलुमे यांनी सकाळशी बोलतानी दिली.