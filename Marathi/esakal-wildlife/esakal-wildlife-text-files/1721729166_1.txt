कामशेत - मावळ तालुक्यातील नेसावेच्या गावकुसा बाहेरील विहीरी पाणवठे आटले की, या झ-यातील सुमधूर थंड पाणी गावकऱ्यांची तहान भागवायचे.वाटसरूना आणि  पाणी टंचाईत धनगर बांधवांना याच झ-याच आधार. गावच्या मागील कित्येक पिढ्यांनी हे पाणी प्याले.वीस वर्षापूर्वी गावात नळ आले आणि हा पाझरता झरा दुर्लक्षित झाला. गावकऱ्यांना त्याचा विसर पडला नाही, पण त्याकडे कानाडोळा झाला. बातम्या ऐकण्यासाठी डाऊनलोड करा ई-सकाळचे ऍप या झ-याकडे लाॅकडाऊन आणि संचारबंदीत घरात अडकलेल्या तरुणांची लक्ष गेले. आणि वसुंधरा दिनाचे औचित्य साधून ही मंडळी सह्याद्रीच्या कुशीत वसलेल्या या झ-याकडे खोरे, घमेल, टिकाव, कुदळ घेऊन पोहचली. आणि त्यांनी या झ-याच्या भोवती पडलेला मातीचा ढीग, झाडाझुडपाचा पालापाचोळा, झाडाची लाकडे, साली बाजूला काढले. त्याची साफसफाई केली आणि डोंगराच्या मध्यावरच्या काळ्या पाषणातील पाण्याचा जिवंत झ-याचे पाणी वन्यजीव आणि पशुपक्ष्यांसाठी उपलब्ध केले. ज्या पाणवठ्याने  नेसावेच्या कित्येक पिढ्यांना पाणी दिले, तोच पाणवठा आज पशुपक्षी आणि वन्यजीवांची तहान भागवणार आहे. पुण्याच्या इतर बातम्या वाचण्यासाठी येथे ► क्लिक करा या  जिवंत पाण्याच्या झ-यात पुन्हा माती,दगड,पालापाचोळा पडून तो बुजून जावू नये, यासाठी कायम स्वरूपी  उपाययोजना व्हावी अशी अपेक्षा अंकुश शिरसट, बाळासाहेब शिरसट, विठ्ठल शिरसट, देवराम शिरसट, नवनाथ शिरसट यांच्यासह अन्य तरुणांनी केली आहे.