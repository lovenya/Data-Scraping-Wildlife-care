ठाणे : कोरोना काळात शिक्षकांना घरोघरी जाऊन सर्वेक्षणाचे आणि माझे कुटुंब, माझी जबाबदारी या मोहिमेचे काम सोपावण्यात आले होते. परंतु, आता या कामातून मोकळे करावे अशी मागणी विविध शिक्षक संघटनांनी केली होती. अखेर ठाणे महापालिकेने कोरोनाच्या कामातून शिक्षकांची तात्पुरत्या स्वरूपात सुटका केली आहे. तसा आदेश काढण्यात आला आहे. अधिक वाचा :  मुंबईसह पाच शहरात पाणीबाणी उद्धभवणार, जागतिक वन्यजीव निधीचा अहवाल शहरात कोरोनाची लाट आल्यानंतर घरोघरी जाऊन सर्वेक्षणाचे काम पालिकेने शिक्षकांवर सोपावले होते. यामध्ये सुरुवातीला खासगी आणि महापालिकेचे मिळून 1800 शिक्षक घेण्यात आले होते. दरम्यान, सर्वेक्षण करताना अनेक शिक्षकांना कोरोनाची लागण झाली. त्यानंतरही सर्वेक्षणाचे काम हे सुरुच होते. परंतु आता कोरोना आटोक्‍यात येण्यास सुरूवात झाल्याने खासगी आणि महापालिकेचे 1320 शिक्षक या कामासाठी नेमण्यात आले होते. दरम्यान माझे कुटुंब, माझी जबाबदारी अंतर्गत देखील शिक्षकांनी काम पाहिले. परंतु आता कार्यातून मुक्त करा अशी मागणी विविध शिक्षक संघटनांनी पालिकेकडे केली होती. त्यानुसार आता शहरात कोरोना अटोक्‍यात आल्याने आणि माझे कुटुंब, माझी जबाबदारी या अंतर्गत येणारे सर्वेक्षणाचे काम संपल्याने पालिकेने खासगीसह महापालिकेच्या शिक्षकांना देखील या कामातून तात्पुरत्या स्वरुपात कार्यमुक्त केले आहे. अधिक वाचा :  अन्वय नाईक यांना सरकारकडून न्याय: सचिन सावंत सध्या कोरोनाची साथ आटोक्‍यात आली आहे आणि सर्वेक्षणाचे कामही जवळपास संपले आहे. त्यामुळे हा निर्णय घेऊन तसा आदेश काढण्यात आला आहे. 

- संजय हेरवाडे, अतिरिक्त आयुक्त, ठाणे पालिका (संपादन : वैभव गाटे) Temporary relief from corona survey work of teachers in Thane