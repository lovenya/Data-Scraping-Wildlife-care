चंद्रापुर
फैमिली, जो एक साथ रहती है और एक साथ पानी पीती है... । यहां पर बाघों के परिवार की बात हो रही है। मां की निगरानी में तालाब से एक साथ पानी पीते बाघों की इस अद्भुत तस्वीर को आईएफएस परवीन कस्वां ने अपने आधिकारिक ट्विटर हैंडल से शेयर किया है। इस तस्वीर पर उन्हें ढेरों कमेंट्स मिल रहे हैं जिसमें पूर्व केंद्रीय मंत्री जयराम रमेश भी मंत्री शामिल हैं। यह तस्वीर फोटोग्राफर विजय गोयल ने महाराष्ट्र के चंद्रापुर स्थित तडोबा अंधारी टाइगर रिजर्व में पांच साल पहले क्लिक की थी।आईएफएस परवीन कस्वां ने तस्वीर शेयर करते हुए लिखा, 'परिवार, जो एक साथ पीता है और एक साथ रहता है... यह पंक्ति बाघों के लिए भी सच है। जबकि मां निगरानी पर है। यह तस्वीर हमारे संरक्षण प्रयासों के लिए आत्मविश्वास को बढ़ाने जैसी है। यह तस्वीर विजय गोयल ने पश्चिमी भारत से क्लिक की है।'


आईपीएफ परवीन कस्वां के इस पोस्ट पर कई कमेंट्स लिखे जा रहे हैं। किसी ने मजेस्टिक यानी प्रभावशाली लिखा तो किसी ने इसे ब्रिलिऐंट कैप्चर बताया। पूर्व केंद्रीय मंत्री और कांग्रेस के वरिष्ठ नेता जयराम रमेश को भी यह तस्वीर बेहद पसंद आई।

जयराम रमेश ने तस्वीर पर कमेंट करते हुए लिखा, 'वाकई अद्भुत।' इस तस्वीर को फोटोग्राफर विजय गोयल ने पांच साल पहले 28 फरवरी 2015 को क्लिक की थी। इस तस्वीर को अब तक साढ़े चार लाख लाइक्स मिल चुके हैं।