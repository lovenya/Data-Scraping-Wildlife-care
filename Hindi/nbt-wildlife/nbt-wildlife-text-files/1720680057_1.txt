कोरबा: कोबरा सांप दुनिया के सबसे जहरीले सांपों में एक माना जाता है। छत्तीसगढ़ का कोरबा जिला इन सापों के लिए फेमस है। यहां कई प्रजाति के कोबरा सांप पाए जाते हैं। ऐसा ही एक वीडियो सोशल मीडिया में वायरल हो रहा है। इस वायरल वीडियो को देखकर हर कोई हैरान हो जाएगा। फन फैलाए सांप ने जैसे ही पानी पिया तो उसका गुस्सा शांत हो गया। बताया जा रहा है कि ये वीडियो छत्तीसगढ़ के कोरबा जिले का है।कोरबा जिले में बड़ी संख्या कोबरा सांप पाए जाते हैं। कई बार तो लोगों के घरों में भी घुस जाते हैं। जिसके बाद जंगल विभाग की टीम इनका रेस्क्यू करके इन्हें जंगलों में छोड़ देती है। ऐसे ही दो सांपों का एक वीडियो वायरल हुआ है। इस वायरल वीडियो में एक युवक जंगल में बोतल से दो कोबरा को पानी पिला रहा है। यह युवक वन विभाग का मेंबर और वाइल्ड लाइफ रेस्क्यू टीम का अधिकारी है।

सांप को छोड़ने गए थे जंगल
वाइल्डलाइफ रेस्क्यू टीम के प्रभारी जितेंद्र सारथी दो कोबरा सर्प को छोड़ने के लिए जंगल गए हुए थे। डिब्बे से बाहर निकालने के साथ कोबरा गुस्से में दिखे और फन फैलाकर बैठ गए। उनका यह व्यवहार प्यास के कारण सामने दिखा। जिसके बाद जितेंद्र ने बोतल से उन्हें पानी पिलाया और इसके साथ उनका रवैया बदल गया। पानी पीने के बाद कोबरा शांत हो गए।
इसे भी पढ़ें-
Chhattisgarh News: मिनटों में पकड़ लेता है जहरीले सांप, ऐसे किया कोबरा सांप का रेस्क्यू कि देखते रह गए लोग

आराम से पिलाया पानी
बड़ी बात ये है कि इस वीडियो में वाइल्ड लाइफ रेस्क्यू टीम प्रमुख जितेंद्र सारथी बिना डरे दोनों सांपों को पानी पिला रहे हैं। इस वीडियो को जितेंद्र के एक दोस्त ने बनाया है। जो अब सोशल मीडिया में वायरल हो गया है। जितेंद्र सारथी ने कहा कि दोनों सांपों को प्यास लगी थी उन्हें पानी पिलाकर अच्छा लगा। पानी नहीं मिलने के कारण इनका व्यवहार बदल गया था।
रिपोर्ट- रोहित बर्मन