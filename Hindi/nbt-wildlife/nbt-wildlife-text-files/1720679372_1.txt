चीता दुनिया का सबसे तेज रफ्तार से दौड़ने वाला जानवर है, जिसे करीब से देखना काफी रोमांचक होता है! जी हां, बड़ी बिल्लियों (Big Cats) के परिवार का ये सदस्य 100 किलोमीटर प्रति घंटे की रफ्तार से दौड़ सकता है। हालांकि, पूरी दुनिया में गिने चुने ही चीता बचे हैं। सोशल मीडिया पर जानवर का एक ऐसा वीडियो वायरल हो रहा है, जिसे देखकर लोग दंग है। दावा किया जा रहा है कि चीता के पर्यटकों के वाहन पर चढ़ने और फिर उसके ऊपर बैठ जाने का यह क्लिप तंजानिया के सेरेन्गेटी का है, जिसे IFS सुरेंदर मेहरा ने ट्विटर पर शेयर किया है।