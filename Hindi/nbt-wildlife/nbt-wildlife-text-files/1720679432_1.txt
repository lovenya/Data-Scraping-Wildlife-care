कोटा : मानसून सत्र में राजस्थान (Monsoon in Ra) के कोटा (Kota) शहर के लोगों को मगरमच्छ का खतरा डरा रहा है। बारिश के मौसम में भारी भरकम मगरमच्छ (Crocodile) शहर की सड़कों पर रात होने पर निकलते हैं। अपने लिए शिकार ढूंढते हैं। मंगलवार रात काला तालाब इलाके में एक मगरमच्छ लोगों को दिखाई दिया, जो सड़क पर शिकार की तलाश में चल रहा था। उसे देखकर लोगों में खौफ हुआ। रातों-रात लोगों ने वन विभाग (Forest Department) को सूचना दी। बुधवार सुबह वन विभाग की टीम मौके पर पहुंची और 6 फीट से ज्यादा लंबे मगरमच्छ को पकड़ा। टीम ने इस मगरमच्छ को सुरक्षित जगह रिलीज कर दिया।
UP News: यूपी के मैनपुरी की नदी में तैरता मिला राम नाम लिखा पत्थर, दूर-दूर से देखने पहुंच रहे गांव के लोग

सड़क पर घूम रहा था, कार सवारों ने बनाया वीडियो
लोगों ने बताया कि मंगलवार रात 11:30 बजे मगरमच्छ सड़क के किनारे चलता हुआ दिखा। मगरमच्छ को देखकर कार के अंदर बैठे लोगों की सांसें थम सी गईं। हालांकि, उन्होंने मगरमच्छ का वीडियो रिकॉर्ड किया। रात को ही वन अधिकारियों को मगरमच्छ का वीडियो भेजा और फोन करके भी सूचना दी।
बिजली के खंभे पर चढ़ा अजगर, पत्थर मारकर नीचे गिराने लगे लोग, फिर ऐसे किया गया रेस्क्यू

नाले के अंदर जा छिपा था मगरमच्छ
लोगों ने बताया कि जब वन विभाग की टीम मगरमच्छ को पकड़ने पहुंची तो वह नाले के अंदर जा छिपा। लेकिन, टीम ने लोगों की मदद से नाले के ऊपर के पत्थर हटाकर उसे रेस्क्यू कर लिया। करीब 3 घंटे इस मगरमच्छ को पकड़ने में लगे। मगरमच्छ पकड़ में आने के बाद इलाके के लोगों ने राहत की सांस ली। लोगों को अंदेशा है कि इलाके में एक बड़ा तालाब है। कुछ दूरी पर चंद्रेसल नदी भी है। ऐसे में बारिश के मौसम में मगरमच्छ इन दो वाटर बाॅडी से निकलकर इलाके में आते हैं।
रिपोर्ट- अर्जुन अरविंद