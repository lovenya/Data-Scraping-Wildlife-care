नई दिल्ली: जानवरों को कोरोना से बचाने के लिए जंगल में बंदरों को छोड़ने से पहले उन्हें क्वारंटीन किया जा रहा है। खासतौर पर ऐसे बंदरों को जिन्हें कंटेनमेंट जोन या उनके पास से पकड़ा जा रहा है। दिल्ली वन विभाग ने 60 से अधिक बंदरों को क्वारंटीन किया है। साउथ एमसीडी ने अपने एरिया से इन बंदरों को पकड़ा था। पकड़े गए बंदरों को असोला भाटी वाइल्ड लाइफ सैंक्चुअरी में छोड़ा जाता है।वन विभाग के अनुसार, बंदरों को पूरी निगरानी में क्वारंटीन किया जा रहा है। कुछ बंदरों के सैंपल लेकर उनकी जांच भी करवाई गई है। हालांकि, यह कदम एहतियाती तौर पर उठाए जा रहे हैं ताकि लोगों से जानवरों में संक्रमण न फैले। साउथ एमसीडी जिन बंदरों को पकड़ती है वह अक्सर आबादी क्षेत्र में रहते हैं और लोगों के घरों में भी घुसते हैं।

कोविड केयर सेंटर में बंदरों ने मचाया आतंक, मरीजों के फल और जूस झपटने के लिए कर रहे हमला
साउथ दिल्ली में सबसे अधिक कंटेनमेंट जोन बनाए गए हैं। यहां पर कंटेनमेंट जोन की संख्या 29 हजार के आसपास है। वन विभाग से मिली जानकारी के अनुसार, अभी तक किसी बंदर में कोरोना का लक्षण नहीं मिला है। किसी बंदर के सैंपल की रिपोर्ट पॉजिटिव नहीं आई है। बंदरों के रैपिड एंटीजन टेस्ट किए जा रहे हैं।

वन विभाग का कहना है कि कुछ जगहों पर जानवर भी कोविड पॉजिटिव मिल रहे हैं। इसी वजह से बंदरों को असोला भाटी वाइल्ड लाइफ सैंक्चुअरी में छोड़ने से पहले उन पर नजर रखी जा रही है। अधिकारियों के अनुसार, पकड़े गए बंदरों को तुगलकाबाद में बने जानवरों के रेस्क्यू सेंटर में क्वारंटीन किया जा रहा है। उनका रोज हेल्थ चेकअप होता है। क्वारंटीन पीरियड पूरा होने के बाद 60 में से 30 बंदरों को छोड़ भी दिया गया है। असोला भाटी में बड़ी संख्या में जंगली जानवर रहते हैं।

Coronavirus in Lion: जयपुर चिड़ियाघर के शेर को कोरोना, एक वॉइट टाइगर में भी संक्रमण की आशंका
वन विभाग बंदरों के लिए एक अन्य स्पॉट भी बना रहा है। वहां बंदर आराम से रह सकते हैं। यह स्पॉट झील के पास है। बंदरों को वहीं पर खाना उपलब्ध करवाया जाएगा।