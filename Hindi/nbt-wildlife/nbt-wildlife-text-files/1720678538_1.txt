कराची
पाकिस्तान के कराची स्थित गुलशन-ए-हदीद कॉलोनी के निवासी उस समय सकते में आ गए जब उन्होंने कंपाउंड में एक साथ 6 शेरों को टहलते हुए देखा। सिंध प्रांत के वाइल्ड लाइफ डिपार्टमेंट ने इसे कानून का गंभीर उल्लंघन माना है। बताया जा रहा है कि इस कंपाउंड में रहने वाले एक व्यक्ति ने इन शेरों को पिजड़े से निकालकर बाहर घूमने के लिए छोड़ दिया था।निवासियों की सूचना पर पहुंची वन विभाग की टीम
सिंध वाइल्डलाइफ कंजर्वेटर जावेद महार ने बताया कि ये शेर कंपाउंड के भीतर अपने पिंजरों के बाहर खुलेआम घूम रहे थे। जिससे यहां के स्थानीय निवासी उन्हें देखकर घबरा गए थे। उन्होंने फोन कर हमें सूचना दी लेकिन जब हमारी टीम पहुंची तो उन्हें पहले से ही पिजड़ों में ले जाया जा चुका था।

शेरों के मालिक को किया गया तलब, जांच शुरू
वन विभाग ने शेरों के मालिक को संबंधित दस्तावेज के साथ कराची के वन्यजीव विभाग में तलब कर जांच शुरू कर दी है। बताया जा रहा है कि मालिक से इन शेरों के रिहायशी इलाकों में खुले घूमने को लेकर सवाल पूछे गए हैं। वन विभाग ने यह भी कहा है कि अगर मालिक संतुष्टिजनक जवाब नहीं देता है तो इन जानवरों को जब्त कर लिया जाएगा।

मांस खाने वाले जानवरों को रखने की अनुमति नहीं
सिंध वाइल्डलाइफ कंजर्वेटर जावेद महार ने कहा कि रिहायशी इलाकों में मांस खाने वाले जानवरों को रखने की अनुमति नहीं है। इन शेरों से लोगों को नुकसान हो सकता था। इनकों पिजड़ों में रखना चाहिए था।