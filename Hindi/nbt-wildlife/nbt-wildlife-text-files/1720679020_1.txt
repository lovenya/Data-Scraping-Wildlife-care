राष्ट्रीय पशु (National Animal) को राष्ट्रीय राजमार्ग (National Highway) पर देखने का सुख सबको नहीं मिलता। लेकिन एक भारतीय वन सेवा (IFS) अधिकारी ने बाघ (Tiger) का एक अद्भुत वीडियो शेयर किया है, जिसे देखकर लोग उसकी खूबसूरती और अंदाज के फैन हो गए हैं! बाघ एकदम किंग माफिक हाईवे पर आगे बढ़ता नजर आता है। हालांकि, कुछ कदम चलने के बाद वो दाईं ओर मुड़कर एक जबरदस्त छलांग लगा देता है, और फिर जंगल में गायब हो जाता है। यकीनन यह नजारा बेहद दुर्लभ है। बता दें, जानवरों को जंगल में एक तरफ से दूसरी जाने के लिए हाईवे से होकर जाना पड़ता है। इस दौरान वे कभी-कभार तेज रफ्तार वाहन का शिकार हो भी जाते हैं।