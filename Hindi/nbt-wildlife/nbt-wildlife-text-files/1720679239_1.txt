Wildlife Sanctuary In India: भारत जहां अपनी सांस्कृतिक और धार्मिक विविधता को लेकर पूरे विश्‍व में विख्‍यात है, वहीं यहां पाई जाने वाली वनस्पतियों और जीवों की विविध प्रजातियां भी इस महाद्वीप को दूसरे देशों से अलग करती हैं। भारत में वाइल्ड लाइफ सेंचुरी और नेशनल पार्क का निर्माण लुप्तप्राय पक्षियों और जानवरों के संरक्षण के लिए बड़ी संख्या में किया गया है, ताकि इन पक्षियों और जानवरों को खत्‍म होने से रोका जा सके।

किसे कहते हैं नेशनल पार्क
नेशनल पार्क का अर्थ है एक ऐसा क्षेत्र जो विशेष रूप से वन्यजीव और जैव विविधता के संरक्षण के लिए सरकार द्वारा प्राकृतिक, सांस्कृतिक और ऐतिहासिक महत्व के कारण नामित किया गया है। इसे सरकार के सख्‍त नियमों के तहत संरक्षित किया जाता है। इसमें जानवरों को रखा जाता है और पर्यटकों को आने की अनुमति नहीं दी जाती है। ये पूरी तरह से सरकार के द्वारा चलाया जाता है इसमें किसी भी व्यक्ति की कोई पर्सनल भागीदारी नहीं होती है। यह विभिन्न जीवों और प्रजातियों के लाखों जानवरों, पक्षियों, कीटों, सूक्ष्मजीवों आदि का घर है, जो उन्हें एक स्वस्थ और सुरक्षित वातावरण प्रदान करता है।
इसे भी पढ़ें: Career Tips: वर्कप्लेस पर कर्मचारियों को अवसाद और तनाव से निकलने में टेक्‍नोलॉजी ऐसे कर रही मदद

वाइल्ड लाइफ सेंचुरी क्या है
यह वो जगह होती है जहां पर वनजीव बिना किसी डर के घूम सकते हैं। वाइल्ड लाइफ सेंचुरी को हिन्‍दी में वन्यजीव अभयारण्य कहते हैं। अभयारण्य शब्द की उत्‍पत्ति ही अभय-अरण्य से हुई है, जिसमे दो शब्द उपयोग किये गए हैं अभय जिसका मतलब होता है जहां जानवर घूम सके और अरण्य का मतलब वन होता है। यह एक तरह से सरकार या किसी संस्था द्वारा संरक्षित वन, पशु-विहार या पक्षी विहार होता है उसे हम वाइल्ड लाइफ सेंचुरी कहते हैं। इसे बनाने का मुख्य उद्देश्य जीव-जंतु, पक्षी या फिर वन संपदा को संरक्षित करना होता है। सेंचुरी के उचित प्रबंधन के लिए रेंजर या गार्ड को इस क्षेत्र में गश्त के लिए नियुक्त किया जाता है। वे अवैध शिकार, शिकार या उत्पीड़न से लेकर जानवरों की सुरक्षा सुनिश्चित करते हैं।
इसे भी पढ़ें: Website design: जानें कैसे डिजाइन करें अपनी वेबसाइट, काम आएंगे ये आसान टिप्स

ऐसे समझे नेशनल पार्क और वाइल्ड लाइफ सेंचुरी में अंतर है
नेशनल पार्क और वाइल्ड लाइफ सेंचुरी दोनों ही जानवरों के संरक्षण के लिए बनाया गया है, जिसमे हम जानवरों की जान मान का ख्याल रख उन्हें बचा सके।नेशनल पार्कों का दौरा करने के लिए, अधिकारियों से आधिकारिक अनुमति लेनी होती है। इसके विपरीत, वाइल्ड लाइफ सेंचुरी की यात्रा करने के लिए कोई अधिकारिक अनुमति नहीं ली जाती है।वाइल्ड लाइफ सेंचुरी और नेशनल पार्क प्रकृति प्रेमियों के लिए पसंदीदा पर्यटन स्थल हैं। अधिकांश नेशनल पार्कों में शुरू में वाइल्ड लाइफ सेंचुरी थे, जिन्हें तब नेशनल पार्क में अपग्रेड किया गया था।नेशनल पार्क आम लोगों के लिए पूरी तरह बंद होता है, इसमें आप अपने जानवरों जैसे कि गाय, बकरी, भैंस, भेड़ आदि को नहीं चरा सकते जबकि आप वाइल्ड लाइफ सेंचुरी में कुछ समय के लिए इन्हे चरा सकते हैं।नेशनल पार्क में कोई पर्यटक न जा सकता है न रह सकता है जबकि वाइल्ड लाइफ सेंचुरी में लोग रह नहीं सकते लेकिन कुछ समय के लिए घूमने जा सकते हैं लेकिन किसी प्रकार का शिकार नहीं कर सकते।आम लोगों व जानवरों के लिए नेशनल पार्क ज्यादा सुरक्षित होता है जबकि वाइल्ड लाइफ सेंचुरी उतना अधिक सुरक्षित नहीं होता है।नेशनल पार्क, वाइल्ड लाइफ सेंचुरी की अपेक्षा अधिक शक्तिशाली होता है।नेशनल पार्क और वाइल्ड लाइफ सेंचुरी यदि बनाये जा रहे हैं और आपकी जमीन उसके अंदर आ रही है तो सरकार आपसे वाइल्ड लाइफ सेंचुरी में उसके लिए आपसे कुछ प्रकार के नियम के साथ एक कॉन्ट्रैक्ट करते हैं जबकि नेशनल पार्क में वो आपको पैसे या मुआवजा देके पहले ही अलग कर देती है, यह पूरी तरह से सरकार के आधीन होता है।वाइल्ड लाइफ सेंचुरी को नेशनल पार्क में बदला जा सकता है लेकिन नेशनल पार्क को वाइल्ड लाइफ सेंचुरी में नहीं बदला जा सकता।वाइल्ड लाइफ सेंचुरी में लकड़ी आदि को लेने के लिए गांव के लोग जा सकते हैं जबकि नेशनल पार्क में नहीं जा सकते।नेशनल पार्क किसी एक विशेष प्रकार के जानवर के लिए नहीं बनाया जाता है इसमें हर प्रकार के जानवर रहते हैं, वहीं वाइल्ड लाइफ सेंचुरी किसी भी विशेष जानवर के लिए बनाया जा सकता है।