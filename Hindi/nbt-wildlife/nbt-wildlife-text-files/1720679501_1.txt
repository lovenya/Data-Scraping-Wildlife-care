वे जानवर जो बिना किसी मानवीय दखलअंदाजी के जंगलों में रहते हैं, वन्यजीव यानी वाइल्डलाइफ (Wildlife) कहलाते हैं। वाइल्डलाइफ का मानव जीवन पर बहुत गहरा प्रभाव है और दोनों एक दूसरे से जुड़े हुए हैं। वाइल्डलाइफ फूड चेन को बनाए रखने में मदद करता है और इकोलॉजी का बैलेंस बनाकर रखता है। मानव जीवन पर गहरे प्रभाव और पर्यावरण में योगदान को दर्शाने के लिए 3 मार्च को 'वर्ल्ड वाइल्डलाइफ डे' (World Wildlife Day 2022) मनाया जाता है। 2022 का वाइल्डलाइफ थीम है 'Recovering key species for ecosystem restoration'। इस थीम (World Wildlife Day 2022 Theme) का उद्देश्य है वन्य जीवों और वनस्पतियों की सबसे गंभीर रूप से लुप्त प्रजातियों में से कुछ के संरक्षण की स्थिति पर ध्यान आकर्षित करने और उनके संरक्षण के लिए समाधानों की कल्पना कर उन्हें लागू करने की दिशा में चर्चा करना। आइए जानते हैं कुछ गंभीर रूप से लुप्त हो रही प्रजातियों के विषय में।