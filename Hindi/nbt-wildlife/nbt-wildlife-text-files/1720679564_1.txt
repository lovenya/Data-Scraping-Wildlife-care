चीता, रफ्तार की पहचान है। कहते हैं कि जब चीता दौड़ता है तो आधे वक्त हवा में रहता है। जी हां, ये जानवर 100 किलोमीटर प्रति घंटे की रफ्तार से दौड़ सकता है। इसलिए इससे शिकार का बचना मुश्किल ही नहीं, नामुमकिन होता है। हालांकि, चीते खतरे में है। आज पूरी दुनिया में सिर्फ अफ्रीका में गिने-चुने चीते बचे हैं। भारत समेत एशिया के कमोबेश हर देश से ये जानवर विलुप्त हो चुका है। हालांकि, एक बार फिर अब भारत में चीते को बसाए जाने की प्रक्रिया शुरू हो चुकी है। कुछ घंटों बाद 8 चीता नामीबिया से भारत लाए जाएंगे, जिन्हें पीएम नरेंद्र मोदी अपने जन्मदिन 17 सितंबर को कुनो-पालपुर नेशनल पार्क (केपीएनपी) में छोड़ेंगे। इन आठ चीतों को 17 सितंबर को अफ्रीका के नामीबिया से राजस्थान के जयपुर लाया जाएगा फिर वहां से एमपी भेज दिया जाएगा। ऐसे में हम आपको चीते की वो शानदार तस्वीर दिखाने जा रहे हैं, जिसे एक वाइल्डलाइफ फोटोग्राफर ने कैप्चर किया था। यह तस्वीर आपका दिल जीत लेगी।