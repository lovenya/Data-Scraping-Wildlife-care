राजकोट
सावरकुंडला के कांग्रेस विधायक प्रताप दूधत एक सेल्फी को लेकर विवादों में घिर गए हैं। दअसल, उन्होंने सोशल मीडिया पर अपनी एक सेल्फी पोस्ट की जिसके बैकग्राउंड में एशियाई शेर नजर आ रहे हैं। उनकी ये सेल्फी वायरल हो गई और उसके बाद विवाद शुरू हो गया। शेरों के साथ तस्वीर लेना वन्यजीव संरक्षण अधिनियम के तहत अपराध है।

विधायक ने ये सेल्फी अमरेली के लिलिया तालुका के पास ली है। इस इलाके में शेर पूरे साल देखे जाते हैं। इस मामले में जब दूधत से संपर्क किया गया तो उन्होंने कहा कि उन्होंने वन्यजीव संरक्षण अधिनियम को लेकर की जा रही ढिलाई को उजाकर करने के लिए वहां सेल्फी ली थी।

शेरों के साथ सेल्फी
उन्होंने कहा, 'मैं शेरों का फैन और उनका संरक्षक हूं। जब ये शेर फार्म में आए तो मैंने उनके साथ सेल्फी ली। मैंने ऐसा इसलिए किया ताकि बता सकूं कि कोई भी शेरों के साथ सेल्फी ले सकता है। वन विभाग के अधिकारी कोई निगरानी नहीं करते हैं। वन्यजीव संरक्षण अधिनियम सिर्फ कागजों तक ही सीमित है।' उन्होंने कहा कि उन्होंने यह सेल्फी ली किसी को भी नहीं पता चला। जब तस्वीरें सोशल मीडिया में वायरल हुईं तो इसकी जानकारी सबको हुई।

इस खबर को अंग्रेजी में पढ़ें