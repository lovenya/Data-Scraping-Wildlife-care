शेर को 'जंगल का राजा' कहा जाता है। उसकी एक दहाड़ से ही जंगल का माहौल बदल जाता है। लेकिन इस वीडियो को देखने के बाद कई लोगों का माथा ही घूम गया! क्योंकि भैया, शेर का जिक्र सुनते ही हमारे दिमाग में एक खूंखार शिकारी की तस्वीर बनती है। पर जब लोगों ने देखा कि 'किंग ऑफ जंगल' को एक भैंस ने उठाकर पटक दिया तो दंग रह दए। कुछ यूजर ने तो कह दिया - क्या 'राजा' बनेगा रे तू...। यह क्लिप महज 6 सेकंड का है। इसमें हम देख सकते हैं कि एक शेर भैंस को दबोचे बैठा है। वहीं पास में दो और भैंस मौजूद हैं। इतने में उनमें से एक अपने साथी को बचाने के लिए शेर पर अटैक कर देता है। यह हमला इतना जोरदार होता है कि शेर हवा में उछल जाता है।

क्या 'जंगल का राजा' बनेगा रे तू...
जंगल का यह वीडियो माइक्रोब्लॉगिंग साइट @ThebestFigen से 13 सितंबर को रीपोस्ट किया गया। उन्होंने कैप्शन लिखा - क्या गजब की ताकत है! इस क्लिप को खबर लिखे जाने तक 7 लाख 41 हजार व्यूज और 19 हजार से अधिक लाइक्स मिल चुके हैं। साथ ही, ढाई हजार से अधिक यूजर्स ने कमेंट भी किए हैं। एक शख्स ने लिखा - क्या जंगल का राजा बनेगा रे...। दूसरे ने पूछा - क्या भैंस, शेर से ज्यादा तगड़े होते हैं। वहीं अन्य ने कहा - टाइगर जंगल के असली किंग होते हैं, शेर का तो PR खूब हुआ है। वैसे इस पूरे मामले पर आपकी क्या राय है? कमेंट में बताइए।

भैंस ने शेर को उठाकर पटक दिया