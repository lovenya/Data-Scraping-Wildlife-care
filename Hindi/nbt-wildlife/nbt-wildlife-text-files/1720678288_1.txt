चेन्नै
चेन्नै के अन्ना इंटरनैशनल एयरपोर्ट पर एक प्रतिबंधित जानवर की तस्करी का इनपुट मिलने के बाद इंटेलिजेंस ऑफिसरों ने शनिवार को एक शख्स को गिरफ्तार किया। उसके पास से एक महीने का तेंदुआ के बच्चा बरामद किया गया। बच्चे को थाइलैंड से तस्करी कर लाया गया था। गिरफ्तार किए गए शख्स की पहचान काजा मोइदीन के रूप में हुई है।    by Taboolaby TaboolaSponsored LinksSponsored LinksPromoted LinksPromoted LinksYou May LikeLearn to invest in Amazon and other profitable companies like a professional. Register nowCPXUndoएयर इंटेलिजेंस यूनिट को इनपुट मिले थे कि थाइलैंड से प्रतिबंधित जानवरों की तस्करी की जा रही है। इसके बाद एयरपोर्ट पर कड़ी नजर रखी जा रही थी। इसी दौरान अधिकारियों की नजर काजा पर पड़ी जिसका हाव-भाव संदिग्ध नजर आ रहा था। वह अपने लगेज लेने के बाद काफी तेजी से निकलने की कोशिश कर रहा था। अधिकारियों ने उसे पूछताछ के लिए रोका तो उसके सामान से आवाज आने लगी।

डरे हुए बच्चे को दूध पिलाकर शांत किया
सामान खोला गया तो प्लास्टिक के एक कंबल में तेंदुए का बच्चा निकला। बच्चा काफी डरा हुआ लग रहा था और कमजोर भी था। अधिकारियों ने उसे दूध पिलाकर शांत किया। वाइल्ड लाइफ क्राइम ब्यूरो के अधिकारियों को बुलाया गया जिन्होंने बताया कि बच्चा एक महीने की मादा है। अरिंगर अन्ना जूलॉजिकल पार्क से आए डॉक्टर ने बताया कि उसका वजन 1.1 किलो था और वह स्वस्थ्य था।

तेंदुए का बच्चा
वन विभाग को सौंपे गए
कस्टम ऐक्ट 1962, वाइल्ड लाइफ प्रटेक्शन ऐक्ट 1972 और CITES के तहत बच्चे को जब्त कर लिया गया है। काजा और बच्चे को तमिलनाडु वन विभाग को आगे की कार्रवाई के लिए सौंप दिया गया। बच्चे को अरिंगर अन्ना जूलॉजिकल पार्क में भेजा जाएगा और वन विभाग वाइल्ड लाइफ प्रटेक्शन ऐक्ट 1971 के तहत काजा पर ऐक्शन लिया जाएगा।