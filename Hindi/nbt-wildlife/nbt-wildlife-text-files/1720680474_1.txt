लखनऊ: उत्तर प्रदेश में पड़ रही भीषण गर्मी ने हर किसी की परेशानी बढ़ा दी है। मार्च-अप्रैल में बढ़ती गर्मी और बारिश न होने का असर सिर्फ इंसानों पर नहीं वन्य जीवों पर भी दिख रहा है। दुधवा और कतर्नियाघाट टाइगर रिजर्व के ज्यादातर तालाब सूख गए हैं। वन्य जीव प्यास से परेशान हो रहे हैं। हालांकि, वन विभाग उनकी प्यास बुझाने के इंतजाम में जोर-शोर से जुट गया है। तालाबों को बोरिंग और टैंकरों से भरा जा रहा है। तालाब सूख जाने से जानवरों में संघर्ष की आशंकाएं काफी बढ़ गई हैं। दरअसल, गर्मियों में ज्यादातर वन्य जीव तालाबों के पास ही नजर आते हैं। सभी वन्यजीव अपनी प्यास इन्हीं तालाबों से बुझाते हैं। ऐसे में जब पानी के स्रोत कम हो जाते हैं तो इनका आपसी संघर्ष और बढ़ जाता है और इनकी जान भी चली जाती है। वहीं, कई बार जानवर पानी की तलाश में आबादी तक पहुंच जाते हैं। इससे मानव-वन्यजीव संघर्ष का डर बना रहता है।

तापमान 42 डिग्री तक पहुंचासामान्य तौर पर मार्च से लेकर जून तक गर्मी बढ़ने से हर जगह पेयजल संकट गहरा जाता है। यह असर जंगलों में खासतौर से देखा जा सकता है। जब इन महीनों में बीच-बीच में बारिश हो जाती है तो जल संकट कुछ कम हो जाता है। इस साल भी लगातार गर्मी पड़ रही है। मार्च में ही अधिकतम तापमान 39 डिग्री तक पहुंच गया था। अप्रैल में लखनऊ का अधिकतम औसत तापमान ही 38.8 डिग्री रहा। ज्यादातर जिलों में अधिकतम तापमान 42 डिग्री तक पहुंच गया था।
जहां बोरिंग नहीं है, वहां कर्मचारी टैंकरों से तालाबों में पानी भर रहे हैं। हमारी कोशिश है कि सभी तालाब पानी से भरे रहें।ललित वर्मा, दुधवा के निदेशक
कम बारिश ने बढ़ाई परेशानीदुधवा और कतर्निया टाइगर रिजर्व की बात करें तो ये मुख्य रूप से चार जिलों में पड़ते हैं। लखीमपुर खीरी, पीलीभीत, शाहजहांपुर और बहराइच। मार्च-अप्रैल में वैसे ही काफी कम बारिश होती है। इस साल का आंकड़ा देखें तो इन चार जिलों में सामान्य से भी कम बारिश हुई है। खीरी में सामान्य 26.70 मिमी के मुकाबले 18.40 मिमी, शाहजहांपुर में सामान्य 23.70 मिमी के मुकाबले 18.40 मिमी, बहराइच में सामान्य 25.50 मिमी के मुकाबले 21.60 मिमी और पीलीभीत में सामान्य 19.80 के मुकाबले 13.60 मिमी बारिश हुई है।
    by Taboolaby TaboolaSponsored LinksSponsored LinksPromoted LinksPromoted LinksYou May LikeAI & ML Course with UT Austin Certificate | 1: 1 Mentorship Great Learning Read More
ऐसे भरे जा रहे तालाबदुधवा और कतर्निया में 60-65 प्राकृतिक तालाब हैं। ये ज्यादातर तालाब पूरी तरह सूख चुके हैं। कुछ गिने-चुने तालाब जो नदियों से कनेक्टेड हैं, उनमें ही पानी है। वहीं, 130 तालाब वन विभाग ने खुदवाए हैं। कई तालाबों में बोरिंग का इंतजाम भी किया गया है।