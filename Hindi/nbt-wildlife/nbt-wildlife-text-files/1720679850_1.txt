तेंदुए कभी-कभार खाने की तलाश में इंसानी बस्तियों तक पहुंच जाते हैं और मवेशियों को अपना शिकार बना लेते हैं। सोशल मीडिया पर वायरल इस वीडियो ने लोगों को हैरान कर दिया है। इसमें देखा जा सकता है कि एक तेंदुआ, गाय को अपना शिकार बनाने के लिए दबे पांव उसके करीब पहुंचता है। हालांकि, लास्ट मूवमेंट पर अपना प्लान बदलकर वहां से नौ दो ग्याराह हो जाता है। दरअसल, बढ़ती आबादी और इंसानी बस्तियों के कारण जंगल सिकुड़ते जा रहे हैं, जिसकी वजह से वन्यजीवों और इंसानों का आमना-सामना काफी आम हो गया है। ऐसे में कभी इंसान, तो कभी जंगली जानवर खुद की रक्षा में एक दूसरे पर हमला कर देता है।