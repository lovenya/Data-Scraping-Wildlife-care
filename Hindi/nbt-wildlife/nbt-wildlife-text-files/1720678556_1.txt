देश के पूर्वोत्‍तर राज्‍यों में से एक अरुणाचल प्रदेश अपनी खूबसूरत पहाड़ों और बौद्ध मठों के अलावा एक और चीज के लिए फेमस है। वह है यहां की Daying Ering Wildlife Sanctuary। यह वाइल्‍डलाइफ सेंचुरी पूर्वी सियांग जिले में 190 sq. km में फैली है।

यह पासीघाट से करीब 13 किमी दूर स्थित है। इस सेंचुरी को चारों ओर से सियांग नदी ने घेर रखा है। सियांग नदी, जो कि असम में ब्रह्मपुत्र कहलाती है, यहां के वन्‍यजीवों के लिए वरदान से कम नहीं है। यहां पहुंचने का एक मात्र साधन जल मार्ग है। क्रूज के रास्‍ते आप यहां पहुंच सकते हैं। इस सेंचुरी को इसके खास ईकोसिस्‍टम के लिए जाना जाता है। जो अलग-अलग प्रजाति के पक्षियों, जीवों को प्रा‍कृतिक वातावरण प्रदान करती है। यहां सितंबर के महीने में मंगोलिया और साइबेरिया से पक्षी माइग्रेट होकर पहुंचते हैं और फरवरी के महीने तक यहां वक्‍त गुजारने के बाद वापस अपने देश चले जाते हैं।
    by Taboolaby TaboolaSponsored LinksSponsored LinksPromoted LinksPromoted LinksYou May LikeLearn to invest in Amazon and other profitable companies like a professional. Register nowCPXUndo
उन प्रफेशनल्‍स और शौकिया लोगों के लिए यह जगह बेहतरीन एक्‍पीरियंस दे सकती है जिन लोगों को करीब से वन्‍यजीवों को देखने का शौक है। यहां केवल पक्षी ही नहीं बल्कि कुछ दुर्लभ प्रजातियों के जीव भी आपको आसानी से देखने को मिल सकते हैं। यहां के जंगल सांबर, हॉग डियर, हाथियों, वाइल्‍ड बफैलो के लिए परफेक्‍ट हैबिटाट है। अगर आपको वाइल्‍ड लाइफ फटॉग्रफी का शौक है तो यहां आपको कैमरे में कैद करने के लिए जीव आसानी से मिल सकते हैं।


यहां आने का सही समय
यह स्‍थान हैवी रेनफॉल के लिए फेमस हैं। इसलिए यहां बारिश के मौसम में आना थोड़ा जोखिम भरा साबित हो सकता है। यहां आने के लिए बेस्‍ट टाइम दिसंबर से फरवरी तक माना जाता है।

कैसे पहुंचें
यहां पहुंचने के लिए आपको सबसे पहले पासीघाट तक हर हाल में पहुंचना पड़ेगा। पासीघाट से क्रूज में आप इस सेंचुरी तक जा सकते हैं।

हवाई मार्ग:
यहां का मोहनबाड़ी एयरपोर्ट गुवाहाटी होते हुए दिल्‍ली और कोलकाता से जुड़ा है। फिर मोहनबाड़ी एयरपोर्ट पहुंचकर आप निश्‍चित दिनों में पवनहंस हेलिकॉप्‍टर सेवा से पासीघाट पहुंच सकते हैं।

रेल मार्ग:
असम का मुर्कोंग सेलक स्‍टेशन यहां पहुंचने के लिए सबसे नजदीकी रेलवे स्‍टेशन है।

रोड ट्रांसपोर्ट:
NH-52 देश के सभी स्‍थानों से पासीघाट को जोड़ता है। अरुणाचल प्रदेश सरकार के ट्रांसपोर्ट विभाग द्वारा यहां के लिए डेली बसें चलती हैं।