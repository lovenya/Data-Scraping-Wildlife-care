तेंदुआ बेहद खूंखार शिकारी है जिससे बचकर निकला काफी मुश्किल होता है। और हां, अगर उसका शिकार किसी जानवर का बच्चा है, तो भैया उसका निपटना तय है। हालांकि, सोशल मीडिया पर वायरल जंगल के इस वीडियो ने बता दिया कि तेंदुए को भी डर लगता है। दरअसल, तेंदुआ एक जंगली सूअर के बच्चे का शिकार कर रहा था, जिसे पकड़ने में भी वह कामयाब हो गया था। लेकिन भैया... कहानी का अंत आपकी सोच से बिलकुल अलग होता है। दरअसल, एंड टाइम में उस बच्चे की मां पहुंच जाती है, जिसके बाद तेंदुआ अपनी जान बचाकर दौड़ता है। जी हां, व्यस्क जंगली सूअर, तेंदुए को मौत के घाट भी उतार देते हैं। यही वजह है कि यह खूंखार शिकारी उससे डरता है।