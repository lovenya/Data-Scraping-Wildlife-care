Haathi Ka Viral Video: हाथी बड़े ही शांत और समझदार होते हैं। लेकिन भैया, जब उन्हें गुस्सा आता है या फिर भूख लगती है तो वह किसी की नहीं सुनते। बोले तो मनमर्जिया हो जाते हैं। सोशल मीडिया पर एक ऐसे ही हाथी का वीडियो वायरल हो रहा है, जिसने अपनी भूख मिटाने के लिए दिनदहाड़े एक मिठाई की दुकान पर धावा बोल दिया। दावा किया जा रहा है कि यह मामला गुवाहाटी का है, जहां 'अमचांग वाइल्डलाइफ सेंचुरी' का एक हाथी रिहायशी इलाके में मौजूद एक मिठाई की दुकान पर गया और काउंटर पर रखी चीजें को खाने लगा। दुकानदार ने हाथी को देख समझदारी से काम लिया और देसी तरीके से गजराज को दुकान से बहार खदेड़ दिया। अब इस घटना का वीडियो वायरल हो रहा है।