विशेष संवाददाता, छतरपुर
साउथ दिल्ली के छतरपुर इलाके के एक घर में जब एसी ने काम करना बंद कर दिया तो परिवार ने चेक करने की कोशिश की। एसी खोलते ही उनके होश उड़ गए। उसके अंदर 2 फुट लंबा अजगर फंसा हुआ था। माना जा रहा है कि एग्जॉस्ट पाइप के जरिए अजगर अंदर आ गया और एसी में फंस गया।परिवार के लोगों ने वाइल्डलाइफ एसओएस से मदद मांगी। एनजीओ ने रेस्क्यू टीम के आने तक कमरे को लॉक कर सभी लोगों को बाहर आने की सलाह दी। अजगर को बचाने के लिए रेस्क्यू टीम को एसी को उतरना पड़ा। उसके बाद सावधानी के साथ एसी को पूरी तरह से खोला गया। उसे मशीन से निकालकर स्नेक बैग में अलग रख दिया गया। एनजीओ की ओर से बताया गया कि अजगर को आईं चोटों का इलाज कर उसे जंगल में छोड़ दिया गया है।
Watch Video: रूस में दिखा मच्छरों का 'चक्रवात', दहशत में आए लोग
वाइल्डलाइफ एसओएस के सीईओ कार्तिक सत्यनारायणन ने बताया कि इंडियन रॉक पाइथन किस्म के इस सांप के सुरक्षित बचा लिया गया। उन्होंने बताया कि सांप आमतौर पर तभी नुकसान पहुंचाते हैं, तब उन्हें तंग किया जाए। इसलिए ऐसे मामलों को सावधानी से संभालना चाहिए।

हरदोई में तेंदुए को पकड़ने के लिए 12 घण्टे चला रेस्क्यू ऑपरेशन, लखनऊ की टीम बैरंग लौटी
ऐसे ही एक और मामले में जेएनयू के पास नैशनल इंस्टिट्यूट ऑफ प्लांट जिनोम रिसर्च के गार्डन के नेट में 5 फुट लंबा इंडियन रैट स्नेक फंस गया था। नेट से निकलने की कोशिश में सांप उलझ गया था। एनजीओ की एक टीम से उसे भी बचा लिया।