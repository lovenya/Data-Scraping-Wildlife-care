सवाई माधोपुर: राजस्थान के सवाई माधोपुर स्थित रणथंभौर नेशनल पार्क से बुधवार को एक बार फिर दुखद खबर सामने आई है । ये खबर वन्यजीव प्रेमियों को आहत करने वाली है । दरसल रणथंभौर नेशनल पार्क की कृष्णा नामक प्रसिद्ध बाघिन टी 19 की आज मौत हो गई ।जीवन के लंबे पड़ाव के पश्चात आज उम्रदराज बाघिन टी 19 ने रणथंभौर नेशनल पार्क के लकड़दा वन क्षेत्र में अंतिम सांस ली । वन विभाग के अनुसार बाघिन कृष्णा टी 19 उम्र के अपने अंतिम पड़ाव पर थी ।जिसकी उम्र 17 साल हो गई थी।


उम्रदराज होने के कारण हुई बाघिन की मौत
यह बाघिन रणथंभौर नेशनल पार्क की सुप्रसिद्ध बाघिन रही मछली की बेटी है।रणथंभौर को बाघों से आबाद करने में बाघिन टी 19 की बेहद महत्वपूर्ण भूमिका रही है । आज वनाधिकारियों को सूचना मिली कि रणथंभौर के लकड़दा क्षेत्र में बाघिन टी 19 मृत अवस्था में पड़ी है । ऐसे में वन विभाग के अधिकारी मौके पर पहुंचे तथा बाघिन का शव अपने कब्जे में लिया। इसके पश्चात बाघिन के शव को पोस्टमार्टम के लिए राजबाग लाया गया । जहां राजबाग चौकी पर बाघिन का मेडिकल बोर्ड की मौजूदगी में पोस्टमार्टम किया गया।

ट्रांसफॉर्मर बदलने की एवज में Jen ने मांगी रिश्वत, 4 हजार रुपए लेते रंगे हाथों गिरफ्तार


बाघिन के शव का अंतिम संस्कारचिकित्सकों के अनुसार बाघिन बेहद दुर्बल हो गई थी । उम्रदराज होने के कारण बाघिन पिछले कुछ दिनों से शिकार करने में भी समर्थ नहीं थी ।इसके चलते बाघिन शारिरिक रूप से भी बेहद कमजोर हो गई थी । इसे लेकर वन विभाग की ओर से बाघिन की मॉनिटरिंग भी की जा रही थी ।वन अधिकारियों ने प्राकृतिक रूप से बाघिन की मौत होना कारण बताया गया। पोस्टमार्टम के बाद विधिवत रूप से बाघिन के शव का अंतिम संस्कार कर दिया गया।