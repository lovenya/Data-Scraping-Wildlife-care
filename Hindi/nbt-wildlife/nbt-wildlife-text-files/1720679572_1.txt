कभी तेंदुए को नारियल के पेड़ पर चढ़ते देखा है? अगर नहीं देखा तो यह वीडियो आपको हैरान कर देगा। यह क्लिप 'भारतीय वन सेवा' (IFS) के अधिकारी ने 18 सितंबर को शेयर किया था। उन्होंने कैप्शन में बताया- अगर आप सोच रहे हैं कि तेंदुआ नारियल के पेड़ पर क्यों चढ़ गया, तो पूरा वीडियो देखें। इस वीडियो को न्यूज लिखे जाने तक 1 लाख 20 हजार से ज्यादा व्यूज और करीब साढ़े तीन हजार लाइक्स मिल चुके हैं। साथ ही, तमाम यूजर्स ने इस पर अपनी प्रतिक्रिया भी दी है। कुछ यूजर्स ने दावा किया कि यह वीडियो महाराष्ट्र के नाशिक का है! वहीं एक यूजर ने मजाकिया लहजे में लिखा कि घरवाली से सबको डर लगता है।