Giant Lizard Viral Video: गोल थूथन, पपड़ीदार त्वचा और झुके हुए पैरों के साथ कोमोडो ड्रेगन (Komodo Dragon) को 'पृथ्वी पर सबसे भारी और बड़ी छिपकलियों' के रूप में भी जाना जाता है। सोशल मीडिया पर इसी खूंखार शिकारी का एक वीडियो वायरल हो रहा है। यह क्लिप महज 32 सेकंड का है, जिसमें हम देख सकते हैं कि एक कोमोडो ड्रैगन अपने शिकार को देखते ही पूरी रफ्तार से उस पर अटैक कर देती है। फिर क्या... उसे दबोचने के कुछ सेकंड के अंदर ही वह शिकार को निगल लेती है। सच में, यह सब देखकर पता चलता है कि यह विशालकाय छिपकली कितनी ज्यादा खतरनाक है। बता दें, कोमोडो ड्रैगन को कोमोडो मॉनिटर छिपकली भी कहते है। यह इंडोनेशियाई द्वीप कोमोडो, रिंका, फ्लोरेस, गीली मोटांग और गीली दासमी में पाए जाते हैं। यह आकार में छिपकलियों की प्रजाति में सबसे बड़े होते हैं। यह लंबाई में 3.5 मीटर तक बढ़ सकते हैं, और इनका वजन 136 किलो तक होता है।