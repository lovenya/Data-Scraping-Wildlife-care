जंगल में कमाल के जीव रहते हैं। यहां सबके पास एक खास तरह की शक्ति होती है, जो उन्हें शिकारी से बचाती भी है और शिकार में मदद भी करती है। जैसे कुछ जानवर दौड़ने में इतने माहिर होते हैं कि वह 'जंगल के राजा' को भी चकमा दे देते हैं। इसी तरह से कुछ जीव खुद को दूसरों की नजरों से छिपाने में उस्ताद होते हैं। जैसे गिरगिट, वह रंग बदलकर खुद को किसी भी माहौल में छिपा लेता है। ऐसे कई जीव हैं, जो हमारी आंखों को धोखा देने के मामले में खिलाड़ी होते हैं। हाल ही, एक आईएफएस अफसर ने ऐसे ही जीव का वीडियो शेयर किया है, जिसे देखकर लोग दंग हैं। लोगों को शुरुआत में लगा कि यह सिर्फ लकड़ी है। लेकिन जब उस पर एक जीव चलता हुआ दिखा तो लोगों को समझ आया कुदरत कितनी कमाल है।