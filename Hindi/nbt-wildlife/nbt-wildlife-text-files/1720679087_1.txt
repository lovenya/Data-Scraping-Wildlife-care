सोशल मीडिया पर 'वाइल्डलाइफ एसओएस' ( Wildlife SOS) ने एक तेंदुए के रेस्क्यू ऑपरेशन का वीडियो शेयर किया है, जिसे देखकर यकीनन आपके चेहरे पर मुस्कान आ जाएगी। इस क्लिप की शुरुआत कुएं में फंसे तेंदुए से होती है। वह किसी तरह खुद को बचाए रखने की कोशिश करता नजर आता है। लेकिन धीर-धीरे थकने लगता है। हालांकि, 'वाइल्डलाइफ एसओएस' की टीम तुरंत उसे रेस्क्यू करने पहुंच जाती है। फॉरेस्ट डिपार्टमेंट अधिकारियों की मदद से वे एक पिंजरे को कुएं में उतारते हैं, और लेपर्ड को सुरक्षित बाहर निकाल लेते हैं।