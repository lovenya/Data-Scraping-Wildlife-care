गाजियाबाद: दिल्ली से सटे गाजियाबाद के मोदीनगर इलाके में उस वक्त अफरातफरी का माहौल हो गया। जब लोगों ने भोजपुर ब्लॉक के गांव चुड़ियाला के जंगल में एक तेंदुए को घूमते देखा। इलाके के लोग घऱ में ही दुबक गए। लोगों ने बाहर जाना ही बंद कर दिया। कई दिन से यह तेंदुआ इस इलाके में घूम रहा था। आनन-फानन में इसकी सूचना वन विभाग की टीम को दी गई। सूचना के आधार पर आखिरकार वन विभाग की टीम मौके पर पहुंची और चारों तरफ जाल लगाते हुए सर्च ऑपरेशन चलाया गया।

आखिरकार रविवार को वन विभाग की टीम ने कांबिंग ऑपरेशन चलाते हुए तेंदुए को रेस्क्यू कर लिया। हालांकि जाल में फंसने के बाद भी तेंदुआ बेहद खूंखार बना रहा।

इससे पहले भी गाजियाबाद की अदालत में भी तेंदुए ने अपनी दस्तक दी और कई लोगों को चोटिल किया। वहां भी वन विभाग की टीम को कड़ी मशक्कत का सामना करना पड़ा आखिरकार उस तेंदुए को भी रेस्क्यू कर पहाड़ी इलाके में छोड़ा गया।