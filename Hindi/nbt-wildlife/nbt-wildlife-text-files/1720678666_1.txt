फ्लोरिडा
अमेरिका के फ्लोरिडा में बायॉलजिस्ट रिसर्च के लिए एक मछली (Largemouth bass) को पकड़ने की कोशिश कर रहे थे। जब यह मछली उनके हाथ में आई तो उसके अंदर उन्हें कुछ ऐसा मिला जिसने उनके होश उड़ा दिए। दरअसल, जब वे इस मछली के टिशू सैंपल ले रहे थे, उन्हें उसके पेट के अंदर कुछ हलचल महसूस हुई। जब उसके पेट के अंदर देखा तो उसमें एक जिंदा कछुआ मिला।

फ्लोरिडा के फिश ऐंड वाइल्डलाइफ कंजर्वेशन कमीशन के बायॉलजिस्ट्स ने बताया कि वे रिसर्च के लिए इस मछली को पकड़ने गए थे। एवरग्लेड्स में एयरबोट से जाकर उन्होंने कई मछलियां पकड़ीं और अगले दिन इन पर टेस्ट कर रहे थे। कमीशन ने वाइल्डलाइफ रिसर्च इंस्टिट्यूट के साथ मिलकर बताया है कि बायॉलजिस्ट्स मछली के टिशू सैंपल कलेक्ट कर रहे थे।

तभी उन्हें पेट के अंदर कुछ हिलता-डुलता महसूस हुआ। बायॉलजिस्ट्स ने मछली के पेट को खोला और अंदर एक जिंदा कछुआ दिखा। किसी मछली के पेट के अंदर जिंदा कछुआ मिलना कोई आम बात नहीं है। उसे सावधानीपूर्व निकाला गया। हेल्थ चेक-अप के बाद उसे वापस पानी में छोड़ दिया गया।

Field Notes from a Freshwater Biologist: Avoiding Turtle Disaster! The sun rises over the grassy waters of the Florida...Posted by FWC Fish and Wildlife Research Institute on Thursday, 4 March 2021