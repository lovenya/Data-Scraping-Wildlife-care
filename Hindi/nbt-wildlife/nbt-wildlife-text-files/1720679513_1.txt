भोपाल: मध्य प्रदेश के श्योपुर स्थित कुनो वन्यजीव अभयारण्य में जल्द ही चीतों की एंट्री होने जा रही है। नमीबिया और दक्षिण अफ्रीका से लाए जा रहे करीब 8 चीतों को यहां रखने की तैयारी है। इसको लेकर वाइल्डलाइफ सेंक्चुरी के अधिकारी रणनीतिक तैयारी में जुटे हुए हैं। खुद मुख्यमंत्री शिवराज सिंह चौहान (Shivraj Singh Chouhan) ने गुरुवार को चीता ट्रांसलोकेशन प्रोजेक्ट की समीक्षा की। साथ ही अधिकारियों को काम में तेजी लाने के निर्देश दिए। वहीं सीएम शिवराज कूनो में चीतों को छोड़ने के प्रोजेक्ट का आगाज प्रधानमंत्री नरेंद्र मोदी (PM Narendra Modi) से कराना चाहते हैं।पीएम मोदी के बर्थडे पर चीता प्रोजेक्ट का होगा आगाज!
मुख्यमंत्री शिवराज सिंह चौहान, कुनो वन्यजीव अभयारण्य में चीता ट्रांसलोकेशन प्रोजेक्ट का उद्घाटन करने के लिए पीएम मोदी को आमंत्रित करना चाहते हैं। सूत्रों का कहना है कि राज्य सरकार को उम्मीद है कि पीएम मोदी 17 सितंबर को इसका उद्घाटन कर सकते हैं। इसी दिन प्रधानमंत्री का जन्मदिन भी है, वो 72 साल के हो जाएंगे। इसी मौके पर उन्हें मध्य प्रदेश सरकार आमंत्रित करना चाहती है। पीएम मोदी के दौरे के लिए सुविधाजनक डेट की मांग करते हुए मुख्यमंत्री कार्यालय से पीएमओ को एक पत्र भेजा गया है।

Black Panther: सिवनी के जंगलों में दिखा मोगली का दोस्त 'बघीरा', पर्यटकों को देखते ही पेड़ पर बैठा
सीएम शिवराज ने की बैठक, कुनो अभ्यारण्य में तैयारी तेज
भले ही कुनो अभ्यारण्य में विदेश से आने वाले चीतों को रखने की तैयारी की जा रही, लेकिन यहां के तेंदुए अफसरों के चिंता की बड़ी वजह बने हुए हैं। अधिकारियों का कहना है कि चीतों को यहां लाने के सब कुछ ठीक है, लेकिन तेंदुए इनके रास्ते में खड़े हैं। जब तक इन तेंदुओं को बेदखल नहीं किया जाता, चीतों को उनके लिए बने बाड़े में नहीं ले जाया जा सकता। इस मानसून में भारी बारिश ने भी अधिकारियों के प्रयासों में मुश्किलें पैदा की हैं।

'अगर मेरी पार्टी चाहे कि मैं फर्श पर चटाई बिछाऊं, तो मैं वो भी करूंगा', सीएम शिवराज ने ऐसा क्यों कहा जानिए
नमीबिया-अफ्रीका से कुनो पार्क लाए जाएंगे चीते
बताया जा रहा कि चीतों के जो बाड़े बनाए गए हैं उनमें जरूरी सुरक्षा का ध्यान रखा गया है। हालांकि, कुछ तेदुएं इसमें भी घुस गए। इन तेंदुओं को बाहर निकालने और पकड़ने, दूसरी जगह ले जाने के हरसंभव प्रयास किए जा रहे हैं। पिंजरे में बकरी-चारा और लेग ट्रैप कोशिशें की गई लेकिन सब बेकार गया। यहां तक कि दो हाथियों को भी तेंदुओं को बाड़े से बाहर निकालने के लिए लाया गया पर उससे भी बात नहीं बनी। फॉरेस्टर्स ने जरूरी जगहों पर वन-वे सीढ़ियां लगाईं, इस उम्मीद में कि तेंदुए इन बाड़ पर चढ़ जाएंगे, हालांकि, कई समस्याएं अभी भी बनी हुई हैं।

Karnataka Leopard News: यहां 18 दिन से 22 स्कूल बंद, 200 जवान और हाथी...तेंदुए की तलाश में मेगा ऑपरेशन
तेंदुए अब भी है चीतों की राह में बड़े खतरे
फिलहाल चीतों के लिए 500-हेक्टेयर बाड़-बंद इलाके में कई जरूरी कदम उठाए जा रहे हैं। दो हेलीपैड बनाए जा रहे जहां से चीता और वीआईपी एक साथ उतर सकेंगे। राज्य के वन मंत्री विजय शाह और दो वरिष्ठ आईएफएस अधिकारी चीतों के भारत आने से पहले उनकी एक झलक देखने के लिए नामीबिया और दक्षिण अफ्रीका का दौरा कर रहे हैं।

चीता प्रोजेक्ट के लिए वॉलंटियर्स रखने की तैयारीमध्य प्रदेश वन विभाग ने अपने कर्मचारियों को चीता प्रोजेक्ट पोस्टिंग के लिए वॉलंटियर्स को भी आमंत्रित किया है। विभाग के व्हाट्सऐप ग्रुप में एक मैसेज किया गया है कि कुनो वन्यजीव एरिया में फील्ड अधिकारियों और कर्मचारियों की तत्काल आवश्यकता है और जो इच्छुक हैं वे रेंज अधिकारी, डिप्टी रेंजर, फॉरेस्टर को आवेदन कर सकते हैं। मुख्य वन्यजीव वार्डन से भी संपर्क कर सकते हैं। उनकी नियुक्ति प्रशासनिक आधार पर होगी। फॉरेस्ट के प्रमुख सचिव ने सभी डीएफओ को ऐसे वॉलंटियर्स की पहचान करने में खास रुचि लेने का निर्देश दिया है।