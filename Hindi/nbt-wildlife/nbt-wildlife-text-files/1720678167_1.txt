सोमनाथ
मां के प्यार से बढ़कर कुछ भी नहीं है। शेरों के मामले में यह एकदम सटीक है। शेरनी के बच्चे मां के करीब होते हैं जबकि शेर अपने बच्चों को खुद जान से मार डालता है। हमेशा शेरनी, शेर से अपने बच्चों को बचाकर पालती है लेकिन एशियाई शेरों की दुनिया में एक अनोखा केस गुजरात में देखने को मिल रहा है। यहां के गिर सोमनाथ जिले के बेधिया गांव के जंगल में एक शेर ऐसा है जो शेरनी के मरने के बाद मां बनकर बच्चों को पाल रहा है।

तीन महीने की उम्र में हो गई थी मां की मौत
इस शेर के तीन शावक है। तीनों की अब उम्र दो वर्ष की है। जब शावक तीन महीने के थे तब उनकी मां की मृत्यु जंगल में लगे बिजली के तारों में फंसकर हो गई थी। प्रकृति वैज्ञानिकों जलपान रूपापारा और पुरवेश कच्छ ने 2016 में शेरनी की मौत के बाद शेर के व्यवहार में अजीब सा बदलाव देखा। उन्होंने वन विभाग की अनुमति के बाद शेर के व्यवहार पर नजर रखने के लिए 26 सीसीटीवी कैमरे लगाए और दो साल तक शेर और शावकों पर नजर रखी। आश्चर्य की बात रही कि शेर ने सिर्फ शावकों के लिए शिकार करके उनका पेट ही नहीं भरा बल्कि उसने उन्हें शिकार करना भी सिखाया।
    by Taboolaby TaboolaSponsored LinksSponsored LinksPromoted LinksPromoted LinksYou May LikeDon’t let these modern-day dinosaurs become historyOur Better WorldUndo
शावकों पर हमला कर देते हैं शेर
रूपापारा ने बताया कि कोई भी वन मामलों के जानकार यह नहीं मानेंगे कि कोई शेर, शावकों के प्रति इतना जिम्मेदार हो सकता है। उन्होंने कहा कि सामान्यता शेर शावकों को हानि पहुंचाता है इसलिए शेरनी हमेशा अपने शावकों को शेर से दूर रखती है। शेर शावकों को संदिग्ध मानते हुए उन पर हमला कर देते हैं। लेकिन बेधिया के इस शेर ने तीन महीनों के शावकों को उनकी मां की तरह पाला।
पिता ने 24 घंटे रखी शावकों पर निगरानी

शावकों के खातिर नहीं बनाए शेरनी से संबंध
पुरवेश ने बताया कि आश्चर्य की बात यह भी रही कि शेर ने इन दो वर्षों में किसी भी शेरनी के साथ मेटिंग भी नहीं की। यहां तक कि उसने किसी भी शेरनी को अपने नजदीक भी नहीं आने दिया, क्योंकि उसे डर था कि शेरनी उसके बच्चों को नुकसान पहुंचा सकती है।

पिता के साथ बांटकर खाते हैं शावक
दो वर्षों में शेर ने शावकों को शिकार करना सिखाया। वह हमेशा शावकों को अपने आस-पास ही रखता ताकि उन्हें कोई दूसरा शेर या शेरनी नुकसान न पहुंचाए। हैरानी वाली बात यह भी दिखी कि किसी इंसान की तरह ही शावक अपने शेर पिता के साथ खाना बांटकर खाते।

मुख्य वन संरक्षक एपी सिंह ने बताया कि दोनों डॉक्टर्स ने विभाग को शेरों में होने वाली फ्लोरोसिस बीमारी और शेरों के एक जगह से दूसरी जगह जाने के मामले में अध्ययन करके उन्हें बहुत ही कीमती और जरूरी इनपुट्स दिए थे, इसलिए उन्हें अध्ययन करने की अनुमति दी गई।

हर कोई मान रहा आश्चर्य
शेरों के जानकार और नैशनल बोर्ड फॉर वाइल्डलाइफ के सदस्य एचएस सिंह ने बताया कि बेधिया शेर का जो व्यवहार पाया गया वह बहुत ही आश्चर्यजनक है। शेर अपने शावकों को कभी भी ख्याल नहीं रखता है। शावक की मां अगर मर जाती है तो ऐसे मामले में उसकी आंटी शावकों का ख्याल रखती है।

इस खबर को अंग्रेजी में पढ़ें