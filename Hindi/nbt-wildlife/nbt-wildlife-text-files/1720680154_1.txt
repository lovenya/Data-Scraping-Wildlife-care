Tiger of Sunderbans Viral Video: बंगाल टाइगर की ताकत से दुनिया वाकिफ है। जी हां, यह खूंखार शिकारी अपने शिकार को एक बार दबोच ले तो छोड़ता नहीं है। पर भैया... कभी-कभार टाइगर के साथ भी खेल हो जाता है। सोशल मीडिया पर इसी से जुड़ा एक क्लिप वायरल हो रहा है, जो पश्चिम बंगाल के सुंदरबन का है जिसमें एक टाइगर हिरण का शिकार करने की कोशिश करता है। पर भैया... अंत में हिरण उसे गच्चा दे जाता है। असल में, यह क्लिप ट्विटर यूजर @Plchakraborty ने पोस्ट किया था। उन्होंने कैप्शन में बताया - यह वीडियो पश्चिम बंगाल के सुंदरबन का है। इसमें हम रॉयल बंगाल टाइगर को एक हिरण का पीछा करते हुए देख सकते हैं। इस क्लिप को अनूप कयाल द्वारा मोबाइल से फिल्माया गया है, जो 24-परगना (Parganas) साउथ फॉरेस्ट डिवीजन के रामगंगा रेंज के चुलकठी कैंप के बनसहायक हैं।