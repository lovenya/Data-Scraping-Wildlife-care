अलप्पुझा
हाथी के साथ फोटो लेने गए एक 43 वर्षीय शख्स को हाथी ने पटक दिया, जिससे वह गंभीर रूप से घायल हो गया। घटना के बाद पेशे से ट्रक ड्राइवर रेनीश को मेडिकल कॉलेज में भर्ती कराया गया, जहां उनकी सर्जरी करनी पड़ी। घटना पुन्नपरा में मंगलवार दोपहर 4:30 बजे की है। इसका विडियो अब सोशल मीडिया पर वायरल हो रहा है।अरवुकडु श्रीदेवी मंदिर में दो हाथी चेन से बंधे थे। रेनीश उनमें से एक के पास चला गया। हाथी सूंड़ रेनीश की ओर बढ़ाता रहा लेकिन वह फिर भी हाथी के नजदीक चला गया और फोटो लेने की कोशिश करने लगा। इस पर हाथी ने उसे सूंड़ में लपेटकर पटक दिया। वहां मौजूद लोगों ने हाथी को रोकने की कोशिश की लेकिन वह रेनीश को कुचलने जा रहा था। किसी तरह रेनीश को बचा लिया गया। (देखें विडियो)


रेनीश को गंभीर हालत में अस्पताल में भर्ती कराया गया। अलप्पुझा के डीएसपी पीवी बेबी ने बताया है कि रेनीश की हालत गंभीर है। इससे पहले साल 2016 में तिरुवनंतपुरम में और 2017 में थोडुपुझा में हाथी लोगों के करीब आने पर उन्हें घायल कर चुके हैं।