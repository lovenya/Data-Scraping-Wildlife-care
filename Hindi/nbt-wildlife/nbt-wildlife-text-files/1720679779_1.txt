तेंदुआ और जगुआर की यह तस्वीर भारतीय वन सेवा (IFS) अधिकारी ने ट्विटर पर साझा की और पब्लिक से पूछा कि क्या वे बता सकते हैं कि इनमें कौन सा जगुआर है, और कौन सा तेंदुआ? फिर क्या... जवाब देने वालों की लाइन लग गई। सैकड़ों से यूजर्स ने IFS अधिकारी के ट्वीट पर प्रतिक्रिया दी, और अपनी स्मार्टनेस का परिचय देते हुए तेंदुआ व जगुआर के बीच का अंतर बताने लगे। जी हां, तमाम यूजर्स ने दोनों ही शिकारियों पर पाए जाने वाले स्‍पॉट, पैटर्न, शरीर की बनावट के आधार पर उन्‍हें पहचानने का दावा किया, तो वहीं कुछ ने मजाकिया टिप्पणी कर माहौल को फनी बना दिया।