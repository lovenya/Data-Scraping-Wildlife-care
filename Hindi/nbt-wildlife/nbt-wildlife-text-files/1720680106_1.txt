चेन्नै: चेन्नै एयरपोर्ट पर कस्टम ड्यूटी अधिकारियों ने एक महिला को विभिन्न प्रजातियों के 22 सांपों के साथ गिरफ्तार किया है। महिला 28 अप्रैल को मलेशिया की राजधानी कुआलालंपुर से फ्लाइट नंबर एके 13 से चेन्नै एयरपोर्ट पहुंची थी। कस्टम अधिकारियों ने संदेह के आधार पर उसे पकड़ा। इसका एक वीडियो भी सामने आया है जिसमें दिखाया गया है कि अधिकारियों ने बड़ी सावधानीपूर्वक लंबी छड़ का इस्तेमाल कर सांपों को बाहर निकाला।एक अधिकारी ने बताया, 'महिला के सामान की जांच करने पर एक गिरगिट के साथ विभिन्न प्रजातियों के 22 सांप पाए गए। वन्यजीव संरक्षण अधिनियम के साथ कस्टम ड्यूटी ऐक्ट के तहत सरीसृप जीवों को जब्त कर लिया गया।'


महिला को 14 दिन की जेलचेन्नै कस्टम विभाग ने ट्वीट कर बताया , '28 अप्रैल, फ्लाइट नंबर एके 13 से कुआलालंपुर से आई एक महिला यात्री को सीमा शुल्क की ओर से रोका गया। उसके चेक-इन सामान की जांच करने पर, विभिन्न प्रजातियों के 22 सांप और एक गिरगिट पाया गया और सीमा शुल्क अधिनियम के तहत जब्त कर लिया गया। 1962 r/w वन्यजीव संरक्षण अधिनियम, 1972 के तहत गिरफ्तार किया गया है।'

महिला को शनिवार को एक स्थानीय अदालत में पेश किया गया, जिसने उसे 14 दिन की न्यायिक हिरासत में भेज दिया।

समाचार एजेंसी आईएएनएस से मिले इनपुट के साथ