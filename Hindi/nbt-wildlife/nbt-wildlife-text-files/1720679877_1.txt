Lions Viral Video: शिकार, जंगल की सच्चाई है। यहां सावधानी हटने का मतलब है कि आप किसी जानवर का निवाला बन जाएंगे। हालांकि, जंगली जानवर भूख लगने और खतरा महसूस होने पर ही हमला करते हैं। पर भैया... कभी-कभार शिकार की किस्मत अच्छी होती है कि वह मौत को छूकर टक से वापस आ जाता है। जी हां, सोशल मीडिया पर जंगल का एक अद्भुत लम्हा वायरल हो रहा है, जिसमें 5 शेरों का झुंड एक भैंस को निपटाने की कोशिश कर रहा है। लेकिन तभी दो शेरनियां आपस में भिड़ जाती हैं जिसके बाद पांच शिकारियों में मारपीट होने लगती है। ऐसे में भैंस उठती है और मौके का फायदा उठाकर वहां से नौ दो ग्याराह हो गई।