कोटा, अर्जुन अरविंद
राजस्थान के गांवों के गलियारों से लेकर घर की चौखट तक मगरमच्छ का आतंक हो रहा है। वाक्या प्रदेश के कोटा जिले के चंबल नदी किनारें बसे रोटेदा गांव का हैं। जहां बुधवार की तड़के गांव में मगरमच्छ ने घुसकर आतंक मचाया। यहां गहरी नींद में सो रहे ग्रामीण लोगों की मगरमच्छ ने नींद उड़ाकर रख दी। गांव की गलियों में घूमता मगरमच्छ एक मकान के बाहर रखे कूलर के नीचे दुबक गया। गांव के स्ट्रीट डॉग की आवाजें सुनकर ग्रामीण उठे, तो देखना मगरमच्छ को लेकर स्ट्रीट डॉग उसके पीछे पड़े हुए।राजस्थान : 65 साल की रिटायर्ड टीचर का ब्लाइंड मर्डर, पुलिस को गोद लिए बेटे का शक

पहले खुद पकड़ने की कोशिश, बाद में पुलिस को बुलाया
इधर यह माजरा देख लोग डर गये। लोगों ने मगरमच्छ को पहले अपने स्तर पर पकड़ने का प्रयास किया। परन्तु मगरमच्छ काबू में नहीं आया। लोग पसोपेश में फंसे रहे, आखिर मगरमच्छ को वह कैसे पकडे। इतने में गांव में मगरमच्छ के आने की खबर आग की तरह फैल गई। लोग घरों से बाहर आकर इकट्ठा हो गए।
बाद में लोगों ने पुलिस को मगरमच्छ के गांव में आने की सूचना दी। वन विभाग के कोटा वन मण्डल की लाडपुरा रेंज के रेंजर प्रदीप सिंह ने मगरमच्छ के रेस्क्यू के लिए वनकर्मी वीरेन्द्र सिंह हाड़ा व हीरेन्द्र सिंह को रोटेदा गांव भेजा।

हाड़ौती में गैंगवार: युवक की हत्या के बाद तनाव बढ़ा, झालरापाटन और खानपुर कस्बे बंद, आज रायपुर कस्बे पर नजर

45 मिनट की मशक्कत के बाद पकड़ा गया मगरमच्छ
करीब 45 मिनट की कड़ी मशक्कत के बाद ग्रामीणों की मदद से लकड़ियों, रस्सियों व जूट के टाट की मदद से मगरमच्छ को पकड़ा। तब जाकर ग्रामीणों ने राहत की सांस ली। कोटा लाडपुरा रेंज ऑफिस आने पर रेंजर के निर्देश पर मगरमच्छ को मुकंदरा हिल्स टाइगर रिजर्व के सावनभादो डैम में उसे रिलीज किया।
गौरतलब है कि मानसून सत्र में राजस्थान के कोटा जिले मगरमच्छ का बड़ा आतंक रहता है। अभी इलाके में ठीक से बारिश भी नहीं हुई, लेकिन मगरमच्छ का आतंक बढ़ गया है।


पहले सड़क पर कार के सामने आए मगरमच्छ का वीडियो हुआ था वायरल उल्लेखनीय है कि पिछले दिनों कोटा शहर में बजरंगनगर इलाके में दाई मुख्य नहर की रोड पर मगरमच्छ रात को आया था। कार के आगे आने पर चालक ने उसका वीडियो बनाया था। कोटा में इस तरह मगरमच्छ अपना आतंक फैलाते है। चंम्बल नदी में बड़ी तादाद में मगरमच्छ है। इसकी सहायक नदी व नालों में भी मगरमच्छ काफी है। जो इस तरह लोगों में आबादी इलाकों में आकर लोगों की नींद उड़ा देते हैं।