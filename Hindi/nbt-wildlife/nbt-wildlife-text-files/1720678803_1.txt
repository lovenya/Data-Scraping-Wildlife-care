नई दिल्ली: नजफगढ़, असोला भाटी के बाद अब छतरपुर में तेंदुआ दिखने से लोग दहशत में हैं। जिसके बाद वन विभाग तेंदुए को लेकर अर्ल्ट हो गया है। हालांकि अभी तक वन विभाग ने वहां तेंदुए के होने की पुष्टि नहीं की है। इससे पहले इस साल की शुरुआत में नजफगढ़ में तेंदुआ दिखाई दिया था। यह तेंदुआ काफी समय तक नजफगढ़ के विभिन्न इलाकों में दिखने के बाद गायब हो गया। इसके बाद असोला भाटी में भी तेंदुआ दिखाई दिया। अधिकारियों के अनुसार इस बात के संकेत मिले हैं कि असोला भाटी में लंबे समय से तेंदुआ रह रहा है।

Covid-19 in Delhi: कंटेनमेंट जोन से पकड़े जाने वाले बंदरों के लिए 14 दिन का क्वारंटीन, फिर भेजा जा रहा है 'वनवास'
वन विभाग के अनुसार सुल्तानपुर डिपो के पास से एक फॉर्म हाउस से कॉल मिली है कि सीसीटीवी में कुछ तेंदुए जैसी आकृति नजर आ रही है। हालांकि वन विभाग के अनुसार सीसीटीवी फुटेज साफ नहीं है और अभी यह नहीं कहा जा सकता कि यह जानवर तेंदुआ ही है या कुछ और। बहरहाल एहतियाती रूप से वन विभाग ने शुक्रवार को अपनी टीम एरिया में भेज दी है। वहीं सुल्तानपुर डिपो के पास दो कैमरा ट्रैप भी लगाए हैं। यह कैमरा ट्रैप एक निश्चित ऊंचाई पर लगाए जाते हैं। इसके आगे से जैसे ही जानवर गुजरते हैं, उनकी तस्वीरें ऑटो क्लिक हो जाती हैं। इन इमेज से यह साफ होता है कि उक्त तस्वीर तेंदुए की है या नहीं। जानवरों के सेंसस में भी इन्हीं कैमरा ट्रैप का इस्तेमाल किया जाता है।

कोविड केयर सेंटर में बंदरों ने मचाया आतंक, मरीजों के फल और जूस झपटने के लिए कर रहे हमला
अधिकारियों के अनुसार लॉकडाउन की वजह से मानवीय गतिविधियां कम हो गई हैं और दिल्ली के कुछ इलाकों में तेंदुओं के लिए उपयुक्त माहौल बना है। यही वजह है कि मानेसर और अरावली आदि से तेंदुए अब दिल्ली में घुस रहे हैं। खबर लिखे जाने तक वन विभाग की टीम को उक्त एरिया में तेंदुए के पग चिह्न नहीं मिले थे। इसी साल मार्च में वन विभाग ने संभावना जताई है कि कम से कम दो तेंदुए पिछले कुछ महीनों से असोला भाटी में रह रहे हैं।

कब-कब दिखे तेंदुए
मार्च 2021 में असोला भाटी में दिखा तेंदुआजनवरी 2021 में नजफगढ़ के कुछ सीसीटीवी में कैद हुआफरवरी 2019 में तिलपत वैली बायोडायवर्सिटी पार्क मेंअप्रैल 2018 में एयरफोर्स स्टेशन नरेला के पास दिखामार्च 2017 में तीन तेंदुओं का परिवार असोला भाटी में दिखाई दिया, पग चिह्न भी दिखेदिसंबर 2016 में यमुना बायोडायवर्सिटी पार्क में कई बार दिखा तेंदुआदिसंबर 2015 में उस्मानपुर में दिखाफरवरी 2015 में असोला भाटी में तेंदुए के पग चिह्न दिखने के साथ एक चीतल भी मरा हुआ पाया गया