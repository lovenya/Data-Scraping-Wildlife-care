मुंबई
मुंबई के एकमात्र सफेद टाइगर बाजीराव का लंबी बीमारी के बाद शुक्रवार सुबह मौत हो गई। वह बोरीवली के संजय गांधी नैशनल पार्क (एसजीएनपी) में 2001 में लाया गया था। उसका जन्म सिद्धार्थ और रेणुका से हुआ था। इस जोड़ी को 1990 के दशक के अंत में एसजीएनपी में तत्कालीन वन मंत्री चंद्रकांत खैरे ने उपहार में दिया था। नैशनल पार्क के अधिकारियों का कहना है कि बाजीराव की मौत उसकी उम्र पूरी होने के कारण हुई है। पिछले 4 साल से वह हड्डियों के जोड़ और मसल में दर्द की बीमारी से ग्रस्त था। पार्क में एकमात्र सफेद बाघ होने के कारण उसे देखने वालों की लंबी लाइन लगी रहती थी।

सफेद बाघों का जीवनकाल 12 साल का होता है जबकि बाजीराव 18 साल का था। खैरे ने कहा, 'हमने बड़ी मुश्किल से बाजीराव के माता-पिता को मुंबई पहुंचाया था। अब हमारे पास औरंगाबाद चिड़ियाघर में दो सफ़ेद बाघ बचे हैं और उन्होंने सिर्फ दो शावक दिए हैं।'

नैशनल पार्क ने बाजीराव के इलाज के लिए बॉम्बे वेटरनरी कॉलेज से वरिष्ठ चिकित्सकों की एक विशेषज्ञ सलाहकार टीम नैशनल पार्क के कर्मचारी राष्ट्रीय उद्यान के कर्मचारी भी चाहतें हैं कि बाजीराव का टैक्सीडर्मी (खाल में स्टफ्ड करके उसे संरक्षित करना) बनाया जाए ताकि उसकी स्मृति भी संरक्षित रहे। वहीं विशेषज्ञों का कहना है कि उसकी त्वचा की स्थिति अच्छी नहीं है इसलिए उसे संरक्षित नहीं किया जा सकता है।

2010 में, जीजामाता उद्यान (बायकुला चिड़ियाघर) में एक टैक्सीडर्मी संग्रहालय बनाने की योजना थी और गायकवाड़ ने उस साल मई में चिड़ियाघर में मरे अजगर, एक तेंदुए और यहां तक कि एक 35 वर्षीय हिमालयन भालू की टैक्सीडर्मी बनाने की तैयारी भी की। संग्रहालय को 2012 में खोलने का फैसला लिया गया लेकिन योजना धरातल पर नहीं आ सकी। हालांकि इसकी तैयारी में महाराष्ट्र के कई चिड़ियाघरों ने कई जानवरों के शवों की डमी बनाने और संरक्षित करने के लिए भेजा।

नैशनल पार्क के निदेशक ने कहा कि बाजीराव बहुत बूढ़ा था और शहर का एकमात्र सफेद बाघ था। उसके शरीर पर फोड़े होने के कारण उसे दर्द हो रहा था। अपनी हालत के बावजूद, वह अपने बाड़े से बाहर आता था। अब नैशलन पार्क में छह रॉयल बंगाल टाइगर बचे हैं। प्रधान वन संरक्षक (वन्यजीव) नितिन काकोडकर ने कहा, यह दुखद समाचार है। सफेद टाइगर लगभग विलुप्त होने की कगार पर हैं। यह शहर के लिए एक बड़ी क्षति है। पुणे चिड़ियाघर में एक 14 वर्षीय सफेद बाघ भी था जिसकी लंबी बीमारी के कारण 2017 में राजीव गांधी प्राणी उद्यान में मृत्यु हो गई थी।

इस खबर को अंग्रेजी में पढ़ें