चंडीगढ़: हरियाणा के वन विभाग में वन्य प्राणी निरीक्षक के रिक्त पदों की भर्ती का रास्ता साफ हो गया है। बदले नियमों के मुताबिक अब महिलाएं भी वन्य प्राणी निरीक्षक बन सकेंगी। अभ्यर्थियों को पहली बार वाकिंग टेस्ट भी देना पड़ेगा। विभाग के अतिरिक्त मुख्य सचिव विनीत गर्ग ने शनिवार को संशोधित नियमों की अधिसूचना जारी की। हरियाणा के वन्य प्राणी परिरक्षण विभाग, राज्य सेवा लिपिक वर्गीय, कार्यकारी अनुभाग एवं विविध (समूह-ग) सेवा नियम में संशोधन किया गया है। जिसके बाद नियुक्तियों में अनिवार्य शारीरिक मानदंड में बदलाव कर स्पीड वॉकिंग टेस्ट को भी शामिल किया गया है। इसमें पुरुष और महिलाओं के लिए अलग-अलग शारीरिक मापदंड तय किए गए हैं।

महिला कैंडिडेट्स के लिए नहीं था प्रावधान
पुराने नियमों में वन्य प्राणी निरीक्षक की नियुक्ति के लिए न्यूनतम शारीरिक मानदंड तो निर्धारित थे। लेकिन इसमें स्पीड वाकिंग टेस्ट शामिल नहीं था। साथ ही महिला उम्मीदवारों के लिए भी कोई प्रावधान नहीं था। इसलिए पुराने नियमों में संशोधन किया गया है। नए नियमों के तहत पुरुषों के लिए न्यूनतम शारीरिक मानदंड के तहत कद 168 सेंटीमीटर, छाती बिना फुलाए 79 सेंटीमीटर और छाती फुलाकर 84 सेंटीमीटर होनी चाहिए। वहीं महिला कैंडिडेट्स के लिए भी मानक तय किए गए हैं। महिलाओं के लिए कद 155 सेंटीमीटर होना चाहिए।

Good News: उम्र सिर्फ 19 साल और पायलट बन नाप दी दुनिया, हरियाणा के छोरे ने किया कमाल
4 घंटे में लगानी होगी इतनी दौड़वन्य प्राणी निरीक्षक भर्ती में पुरुष और महिला कैंडिडेट्स के लिए अलग-अलग प्रावधान रखे गए हैं। विभाग के बदले नियमों के मुताबिक पुरुषों को चार घंटे में 25 किलोमीटर की दौड़ लगानी होगी। वहीं महिलाओं की बात करें तो कैंडिडेट्स को भी इतने ही घंटो में 14 किलोमीटर की दूरी नापनी पड़ेगी।