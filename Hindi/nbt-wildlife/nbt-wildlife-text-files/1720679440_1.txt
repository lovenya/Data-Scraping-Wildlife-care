उदयपुर : शहर से सटी बड़गांव पंचायत के पालड़ी गांव में इन दिनों तेंदुए के आतंक से ग्रामीण परेशान हैं। गुरुवार सुबह एक तेंदुआ गाय के बछडे़ को उठा ले गया और खेत में ले जाकर उसका शिकार किया। इस घटना की जानकारी ग्रामीणों को तब हुई, जब बछड़े को खेत में पड़ा देखा। इसके बाद से ग्रामीणों में दहशत का माहौल है। आबादी क्षेत्र में तेदुंए के आने से ग्रामीण अपने घरों से बाहर निकलने में डर रहे हैं। इस घटना से पहले भी पालड़ी गांव में तेंदुए का मूवमेंट देखा जा चुका है।
Kota News : पिता की नजर हटी, 6 साल का मासूम 70 फिट गहरे कुंए में गिरा, गांव में मातम

वन विभाग के अधिकारी-कर्मचारी नहीं पहुंचे मौके पर
तेंदुए के हमले का शिकार हुए गाय के बछड़े के खेत में मृत पाए जाने के बाद ग्रामीणों ने इस घटना की सूचना वन विभाग को दी। लेकिन, कई घंटों तक वन विभाग के अधिकारी या कर्मचारी मौके पर नहीं पहुंचे। इससे ग्रामीणों में आक्रोश फैल गया। ग्रामीणों ने बताया कि इससे पहले भी गांव में तेंदुए का मूवमेंट होता रहा है। बाड़ों में घुसकर मवेशियों को शिकार बनाया जा चुका है। जानकारी देने के बावजूद वन विभाग ने कोई ध्यान नहीं दिया है। इससे बड़ी जनहानि होने की आशंका बढ़ गई है।
मंत्री जी के गांव के स्कूल पर गुस्साए लोगों ने जड़ा ताला, बदहाली का आलम ऐसा 12 कक्षाओं को पढ़ाने के लिए सिर्फ 4 टीचर

दो महीने में 4 मवेशियों को बना चुका है शिकार
ग्रामीणों की मानें तो तेंदुए ने पिछले कुछ महीने में 4 मवेशियों को अपना शिकार बनाया है। घरों के आस-पास बने बाड़ों में तेंदुए के आने से लोगों में दहशत है। लोग सुबह-शाम या खासकर अंधेरे के वक्त अपने घरों से निकलने से बच रहे हैं। ग्रामीणों ने वन विभाग से पिंजरा लगाने की मांग की है ताकि तेंदुआ उनकी पकड़ में आए और उसे आबादी से दूर जंगल में छोड़ा जा सके।
रिपोर्ट - भगवान प्रजापत