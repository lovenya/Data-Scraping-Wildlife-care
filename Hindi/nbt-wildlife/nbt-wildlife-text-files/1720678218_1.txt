बेलगावी
सांप सामने आ जाए तो जानवर से लेकर इंसान तक सबकी सिट्टी-पिट्टी गुम हो जाती है लेकिन क्या कभी आपने किसी मेंढक के हाथों सांप की मौत होते सुना है? सोचने में भी जो असंभव सा लगता है, वह हुआ है कर्नाटक के एक गांव में। यहां एक सांप को मेंढक ने मारा तो देखने वालों की आंखें खुली की खुली रह गईं।

सांपों को अपने शिकार को निगल डालने के लिए ही जाना जाता है लेकिन कर्नाटक के बेलगावी जिले के बैलहोंगल गांव में इससे कुछ उलट हुआ। यहां एक मंदिर के सामने खुले हुए नाले में एक मेंढक ने सांप को मुंह में दबोच लिया। यही नहीं, मेंढक करीब आधे घंटे तक सांप को मुंह में ही दबाकर बैठा रहा। यह नजारा देखे लोग हक्के-बक्के रह गए।

खड़े होकर देखते रहे लोग
कुछ लोगों ने घटना को कैमरे में कैद करना शुरू कर दिया। करीब आधे घंटे तक मेंढक की पकड़ में रहने के बाद आखिरकार सांप ने दम तोड़ दिया। इस पूरी घटना का विडियो सोशल मीडिया पर पहुंचा तो इसे वायरल होते देर नहीं लगी।