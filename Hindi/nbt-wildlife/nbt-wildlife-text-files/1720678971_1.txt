कर्नाटक की एक नहर में हाथियों का एक झुंड फंस गया। हालांकि, बाद में उन्हें फायर डिपार्टमेंट ने रेस्क्यू कर लिया। लेकिन जब ये हाथी नहर से निकलने के लिए संघर्ष कर रहे थे, तो वहां मौजूद स्थानीय लोगों ने उनकी परेशानी में मजीद इजाफा कर दिया। दरअसल, एक तो सभी हाथी पानी से निकलने की भरकस कोशिश कर रहे थे, वहीं दूसरी तरफ कुछ लोग जोर-जोर अजीब सी आवाजें निकालकर हाथियों को और ज्यादा परेशान करते दिखे। वहीं आईएफएस ने इस मामले को ट्विटर पर शेयर करते हुए कहा कि वन्यजीव इलाकों के आस-पास जानवरों को ध्यान में रखकर इंफ्रास्टक्चर बनाना चाहिए।