डिंडोरी
एमपी में वन जीवों की तस्करी के मामले में खूब सामने आते हैं। वन विभाग के स्टेट टाइगर स्ट्राइक फोर्स ने इसे लेकर रविवार को बड़ी कार्रवाई की है। कटनी, जबलपुर और डिंडोरी में एक साथ कार्रवाई हुई है। इस दौरान टीम ने वन्य जीवों के अंग की तस्करी में लगे 16 लोगों को गिरफ्तार किया है।
गिरफ्तार लोग तेंदुए का शिकार कर उनके अंगों का व्यापार करते थे। इसके साथ ही पैंगोलिन के स्केल भी बेचते थे। उप वन संरक्षक (वन्य-प्राणी) रजनीश कुमार सिंह ने बताया कि गिरफ्त में आए आरोपियों के पास से 25 किलो पैंगोलिन स्केल और 4 मृत तेंदुओं की खाल बरामद की गई है। गिरफ्तार आरोपियों से पूछताछ की जा रही है, इसे ये लोग कहां सप्लाई करते थे।

MP में 16 फरवरी को 1 लाख लोगों को मिलेगा घर, गृह मंत्री अमित शाह देंगे सौगात
जानकारी के अनुसार वन्य जीवों के इन अंगों का प्रयोग तंत्र-मंत्र के लिए भी कुछ लोग करते हैं। इसकी वजह से डिमांड ज्यादा है। ये तस्कर एमपी के जंगलों में इन वन्य जीवों का शिकार करते हैं। आए दिन एमपी के जंगलों में मृत तेंदुआ और बाघ पाए जाते हैं। एमपी बाघ के बाद तेंदुआ की आबादी भी पूरे देश में सबसे ज्यादा है। हाल ही में एमपी को तेंदुआ स्टेट का खिताब मिला है।