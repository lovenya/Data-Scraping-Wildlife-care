रायसेन
भोपाल से सटे रायसेन जिले में एक बाघिन की मौत हुई है। घटना जिले के ओबेदुल्लागंज वनमंडल के सिंघोरी अभ्यारण की है, जहां बाड़ी में मादा बाघिन का शव मिला है। वन विभाग की टीम ने मौके पर पहुंचकर शव की जांच की और पोस्टमार्टम के लिए ओबेदुल्लागंज लेकर पहुंचे हैं। बाघिन की मौत कैसे हुई है, यह रहस्य बना हुआ है।
दरअसल, बाड़ी के पाटनी गांव के जंगल में 6 वर्षीय मादा बाघिन का संदिग्ध शव मिला था। सूचना मिलने पर वन विभाग की टीम मौके पर पहुंची। उसके रातापानी में इसका पीएम कराया गया है। बाघिन के शव मिलने की खबर पर वहां कवरेज के लिए मीडियाकर्मी भी पहुंचे थे। वन विभाग के अमले ने उनका वीडियो डिलीट करवा दिया है। मिली जानकारी के अनुसार इन दिनों खेतों में पानी चल रहा है। किसान अपनी फसल वन्य प्राणियों से बचाने के लिए खेतों में करंट छोड़ देते हैं। यह वन्यजीवों के लिए घातक साबित हो रहा है।

एमपी में गरजे टिकैत, 'बंगाल में शुरू है खेला, चावल के बदले वहां एमएसपी की बात करेगा किसान'
बाघिन का संदिग्ध शव मिलने पर सीसीएफ रविंद्र सक्सेना ने बताया कि डॉक्टरों की पैनल ने उसका पीएम किया है। डिटेल रिपोर्ट आने के बाद ही यह पता चल सकेगा कि आखिर टाइगर की मौत कैसे हुई है। बताया जा रहा है कि मृतक बाघिन छह साल की है।