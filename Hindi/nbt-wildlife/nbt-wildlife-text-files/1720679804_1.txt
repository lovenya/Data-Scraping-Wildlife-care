जंगल शिकारियों से भरा है। जहां कदम-कदम पर खतरा रहता है। इसलिए हर जानवर को हमेशा चौकन्ना रहना पड़ता है, क्योंकि भैया... अगर सावधानी हटी तो मौत पक्की है। शिकारियों से बचने के लिए अधिकतर जानवर झुंड में रहते हैं। पर भैया... जब शिकारी झुंड में हों और शिकार अकेला, तो माना जाता है कि उसकी मौत निश्चित है। जी हां, शिकारी झुंड में विशालकाय जानवर को भी मार गिराते हैं। चाहे वह हाथी या फिर जिराफ ही क्यों ना हो। हालांकि, सोशल मीडिया पर एक पुराना वीडियो वायरल हो रहा है, जिसमें 14 शेरनियां एक हाथी को मारने की पूरी कोशिश करती हैं। लेकिन गजराज की ताकत और समझदारी के आगे शेरनियों की एक नहीं चलती।