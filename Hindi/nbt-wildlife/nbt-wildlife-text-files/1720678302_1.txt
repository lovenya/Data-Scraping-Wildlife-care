कोयंबटूरतमिलनाडु के कोयंबटूर शहर के बाहरी इलाके की कुछ बस्तियों में काफी समय से एक तेंदुए ने अफरातफरी मचा रखी थी। इस उपद्रवी छह साल के तेंदुए को शनिवार सुबह पकड़ लिया गया है। वन विभाग के सूत्रों ने यह जानकारी दी। उसे पकड़कर जंगलों में भेजने का इंतजाम किया जा रहा है। उन्होंने कहा कि तेदुंए ने अलन्दुरई और उसके आसपास कुछ घरों में बकरियों और गाय जैसे पालतू जानवरों का शिकार कर लिया था। वन विभाग के सूत्रों ने कहा कि कुछ ग्रामीणों की शिकायत पर तेंदुए को पकड़ने के लिए विभाग ने 20 दिन पहले पेरुमल कोविलपथी में जाल बिछाया था। उन्होंने कहा कि तेंदुआ आज सुबह जाल में फंस गया। उसे इरोड जिले के सत्यमंगलम जंगलों में भेजा जा रहा है।