कुछ लोग अनोखी चीजों का दीदार करने के लिए दुनियाभर में मौजूद म्यूजियम और चिड़ियाघर देखने के लिए जाते हैं। जहां आपको कई तरह के खतरनाक और अनोखे जानवर पिंजरे में बंद होते हुए दिख जाते होंगे। लेकिन कभी आपने ऐसे चिड़ियाघर को देखा है या सुना है, जहां इंसानों को पिंजरे में बंद किया जाता है, तो वहीं जानवर खुलेआम घूमते हैं। अगर ऐसी किसी जू से आप वाकिफ नहीं हैं, तो जरा इस बारे में आज जान लीजिए। चीन के लेहे लेहे लेदु वाइल्डलाइफ जू एक ऐसा चिड़ियाघर है, जहां जानवर खुलेआम घूमते हैं और यहां घूमने वाले लोगों को पिंजरे में बंद किया जाता है, जो अंदर से जीव-जंतुओं को देखने का मजा उठाते हैं। चलिए आपको इस ज़ू के बारे में कुछ और दिलचस्प बातें बताते हैं।