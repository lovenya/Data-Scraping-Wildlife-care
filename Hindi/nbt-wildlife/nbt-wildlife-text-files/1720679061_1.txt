अपनी शादी में बिन बुलाए मेहमान किसे पसंद आते हैं। और हां, अगर वो मेहमान जंगली भालू हो, तो भैया... मामला बहुत गंभीर हो जाता है। सोशल मीडिया पर एक वीडियो वायरल हो रहा है। दावा किया गया कि ये चौंकाने वाला नजारा छत्तीसगढ़ के कांकेर में आयोजित एक शादी समारोह में देखने को मिला। यहां एक भालू अपने दो शावकों (बच्चों) के साथ वेडिंग वेन्यू पर पहुंच गया, और स्टेज पर चढ़कर अपनी उत्सुकता शांत करता दिखा। इसी दौरान गाड़ी में बैठे शख्स ने दुर्लभ दृश्य को कैमरे में कैद कर लिया और वीडियो इंटरनेट पर छा गया।