लंदन : ब्रिटेन की वाइल्डलाइफ पूरी दुनिया के सोशल मीडिया यूजर्स को आकर्षित कर रही है। एक यूट्यूब चैनल ने पक्षियों के घोंसलों से लाइव स्ट्रीमिंग की शुरुआत की है जिसे बड़ी संख्या में लोग देखना पसंद कर रहे हैं। यॉर्कशायर के वाइल्डलाइफ आर्टिस्ट रॉबर्ट फुलर ने पक्षियों के घोसलों में सीक्रेट वेबकैम छिपाए हैं जिनमें बार्न आउल, टॉनी आउल, केस्टरेल और स्टॉट्स जैसी प्रजातियां शामिल हैं।

ये कैमरे फुलर के यूट्यूब चैनल पर 24/7 वीडियो और ऑडियो की लाइव स्ट्रीमिंग करते हैं और दर्शकों को जंगली जानवरों की रोजमर्रा की जिंदगी के भीतर झांकने में मदद करते हैं। डेलीमेल की खबर के अनुसार नीदरलैंड्स में एक बार ने अपनी स्पोर्ट्स कवरेज को 'बर्ड कैम' की लाइव स्ट्रीमिंग से बदल दिया। दिल के आकार के चेहरे और खूबसूरत पंखों वाला बार्न आउल देश में सबसे ज्यादा पसंद किया जाने वाला पक्षी है।
ब्रिटेन में मिला 2000 साल पुराना पेनिस जैसा दिखने वाला चांदी का पेंडेंट, राष्ट्रीय खजाना घोषित
फुलर ने छिपाए 100 खुफिया कैमरे
ब्रिटेन और दुनियाभर में पाए जाने वाली बार्न आउल प्रजाति की संख्या में 20वीं शताब्दी के दौरान गिरावट देखी गई थी। माना जाता है कि 1950 और 60 के दशक में डीडीटी जैसे ऑर्गेनोक्लोरिन कीटनाशकों से ये प्रजाति प्रतिकूल रूप से प्रभावित हुई। माना जाता है कि 1995 से 2008 के बीच बार्न आउल की संख्या में इजाफा हुआ है। हालांकि इन पक्षियों की निगरानी नहीं की जाती है। अपनी वेबसाइट पर फुलर ने कहा, 'मैंने अपने गार्डन और देशभर में फैली अपनी आर्ट गैलरी में 100 कैमरे छिपाए हुए हैं। ताकि किसी भी समय मैं वन्यजीवों को देख सकूं।'

कोविड लॉकडाउन में आया अनोखा आइडियाएक लाइव स्ट्रीम में एक बार्न आउल फैमिली को देखा जा सकता है जो एक पेड़ के भीतर रहते हैं। इस परिवार में कुछ हफ्तों पहले जन्मे कुछ बच्चे भी हैं। लाइव स्ट्रीमिंग में अक्सर कई पक्षी आते-जाते और तालाब से पानी पीते हिरण दिखाई देते हैं। यह लाइव स्ट्रीमिंग अब तेजी से वायरल हो रही है। इसे रोज लगभग 20 हजार लोग साउथ कोरिया, फिलिपींस और मैक्सिको जैसे अलग-अलग देशों से देखते हैं। लोग फुलर को अलग-अलग लोकेशन से उनकी स्ट्रीमिंग देखते हुए फोटो भेजते हैं। फुलर को इस प्रोजेक्ट का ख्याल कोविड लॉकडाउन के दौरान आया जब बाहर जाना और वाइल्डलाइफ को देखना मुश्किल था।