नई दिल्ली: कुछ समय पहले आप 'जंगल न्यूज' में ऊंट को जहरीला किंग कोबरा सांप खिलाए जाने वाली खबर पढ़ चुके हैं। अगर हम आपसे कहें कि मछली भी सांप को निगल सकती है तो बहुत से लोगों को आश्चर्य होगा। हर किसी को हो सकता है यह झूठ लगे लेकिन एक वीडियो देखकर आप हैरान रह जाएंगे। अब तक 15 लाख से ज्यादा लोग इस वीडियो को देख चुके हैं। लोगों को समझ में नहीं आ रहा है कि क्या सच में ऐसा हो सकता है? कुछ लोग फोटोशॉप जैसी आशंका भी जाहिर कर रहे हैं लेकिन जो दिखाई दे रहा है उसे झुठलाया भी नहीं जा सकता है। लोग कह रहे हैं कि प्रकृति कितनी अजीब है। करीब से देखने पर अनेक रहस्य पता चलते हैं।

11 सेकेंड का रोमांचक वीडियो आपके शायद रोंगटे खड़े कर देगा। बच्चे या कमजोर दिल वाले वीडियो जल्दी में देख सकते हैं। दरअसल, कुछ लोग तो सांप को देखते ही घबरा जाते हैं। वायरल वीडियो में दिखाई देता है कि एक गड्ढे में थोड़ा पानी जमा है तभी एक सांप वहां पहुंचता है। सांप की आहट मिलते ही एक मछली बाहर आती है। इस दृश्य को 'विचित्र किंतु सत्य' जैसा समझिए। मछली अपना मुंह खोल देती है और सांप को लगता है कि जैसे वह किसी बिल में जा रहा है। सांप रेंगते हुए अपनी चाल से मछली के अंदर चला जाता है। आगे क्या होता है, क्या वह सांप बाहर निकल पाएगा? क्या मछली सांप को पचा पाएगी? इस सवाल का जवाब वीडियो से नहीं मिलता है लेकिन जो दिखाई दे रहा है वह भी सिर घुमा देने वाला है।