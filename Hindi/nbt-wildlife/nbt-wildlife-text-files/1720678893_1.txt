अर्जुन अरविंद
कोटा।
कोटा में बहने वाली चंबल नदी में सितंबर 2020 में एक बड़ा नाव हादसा हुआ था। इसमें 20 से 25 लोगों से भरी नाव चंबल नदी में समां गई थी। इस घटना में 13 लोगों को अपनी जान गंवानी पड़ी थी। लेकिन बीते साल ही इतने बड़े हादसे के बाद भी शायद कोटा प्रशासन की आंखे नहीं खुली है। यही वजह है कि अब राजस्थान की राष्ट्रीय चंबल घड़ियाल सेंचुरी शराबियों की ऐशगाह बन गई है। यहां खुलेआम वन्यजीव संरक्षण अधिनियम की धज्जियां तो उड़ाई ही जा रही है। वहीं पर्यटक के रूप में आए शराबी सेंचुरी में बैठकर आराम से शराब का सेवन कर रहे हैं। इस बात का खुलासा वीडियो के जरिए हो रहा है। बताया जा रहा है , जिसे खुद उन लोगों ने बनाया है, जो वहां शराब पार्टी कर रहे थे।
सलमान खान केस: जोधपुर हाईकोर्ट में कल सुनवाई, बड़ी राहत की उम्मीद

जामुनिया आईलैंड पर हो रही है अवैध शराब पार्टी
तस्वीरों में शराबी, शराब के जाम छलकाते हुए साफ नजर आ रहे हैं। साथ ही जमकर वन्यजीव संरक्षण अधिनियम की धज्जियां उड़ा रहे हैं। इधऱ जिम्मेदार महकमा वन विभाग इस बात से बेखबर है, उनकी नाक के सार्वजनिक क्षेत्र पर इतनी बड़ी अवैध शराब पार्टी हो रही है। कुल मिलाकर कहा जाए, तो वन विभाग अपनी आंखें मूंद कर बैठा हुआ है। यहां धडल्ले से हो रही अवैध गतिविधियों को रोकने वाला वन विभाग नदारद है। पता चला है कि कोटा जिले के बालापुरा गांव के पास स्थित राष्ट्रीय चंबल घड़ियाल सेंचुरी के जामुनिया आइलैंड का है। यहीं शराब पार्टी करने वाले लोग जिप्सी में बैठकर सेंचुरी पहुंचे। साथ ही शराब की दो बोतलें, पानी की बोतलें, चिप्स, प्लास्टिक के डिस्पोजल के साथ जमकर शराब पार्टी की।


क्या है जामुनिया आईलैंड
आपको बता दें कि कोटा में बहने वाली चंबल नदी बना जामुनिया आईलैंड एक पर्यटक स्थल है, जो सात भागों में विभाजित है। इस स्थान को राजस्थान के मिनी गोवा के नाम से जाना जाता है। यहां की सुंदरता बरबस लोगों को अपनी ओर आकर्षित करती है। लेकिन यहां शराब पार्टी जैसी सभी गतिविधियों पर रोक है। साथ ही यहां वन्यजीव संरक्षण अधिनियम की धज्जियां उड़ाई जा रही है।

राजस्थान मौसम : पश्चिमी विक्षोम के सक्रिय से लुढ़का तापमान, आगामी 3 दिन रहेंगे सामान्य, फिर चलेगी लू


हो रहा है अवैध नाव का परिवहन
वीडियो से पता चला है कि यहां अवैध नाव का परिवहन भी हो रहा है। इसे लेकर वन्यजीव प्रेमियों का कहना है ,जिन लोगों ने शराब पार्टी की है। उन्होंने सबसे पहले बिना परमिशन के सेंचुरी में अनाधिकृत प्रवेश किया है। साथ ही अवैध नाव का संचालन भी यहां हो रहा है। इस नाव को आईलैंड पर जाने में काम लिया गया है। बड़ी बात यह भी है कि इस नाव को नाबालिग बालक चला रहा है। साथ ही नाव में जितने लोग सवार हैं किसी के पास लाइफ जैकेट नहीं है। नदी के अंदर गर्मी के मौसम में बड़ी मात्रा में काई व जलकुंभी जमी हुई है। छोटी कश्ती नाव कभी भी यहां पर फेल हो सकती है। साथ ही बड़े विशालकाय मगरमच्छ छोटी नाव पर कभी भी जानलेवा हमला बोल सकते हैं। लेकिन इस सभी बातों से बेफ्रिक होकर ये लोग यहां शराब पार्टी कर रहे हैं। वहीं इस तरह की गतिविधियों पर किसी का कोई ध्यान नहीं हैं।


एनबीटी ने चेताया, तो जिम्मेदार बोले- करेंगे कार्यवाही
वन्यजीव प्रेमियों के मुताबिक राष्ट्रीय चंबल घड़ियाल सेंचुरी में इस तरह के लोगों के पहुंचने और वहां पर शराब पार्टी करने से वन्यजीव संरक्षण अधिनियम की धज्जियां उड़ रही है। उनका कहना है कि घड़ियाल और मगरमच्छ जो दोनों बड़े जलीय जीव है, उनके हैबिटेट को भी इससे नुकसान हो रहा है।
इस मामले को लेकर मुकुंदरा हिल्स टाइगर रिजर्व के सलाहकार समिति के मेंबर तपेश्वर सिंह भाटी का कहना है कि वे खुद दोषियों के खिलाफ कार्रवाई की मांग करेंगे। मामले को लेकर एनबीटी ने चीफ वाइल्ड लाइफ वार्डन एमएल मीणा से बात की गई तो उन्होंने कहा इस मामले में उनके पास अभी तक कोई शिकायत नहीं मिली है। ना नहीं कोई वीडियो उनके पास पहुंचा है। अगर इस तरह की शिकायत विभाग को मिलती है तो वह मामले की जांच करवाएंगे।