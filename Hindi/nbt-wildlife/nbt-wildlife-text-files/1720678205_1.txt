नई दिल्ली
बीच रास्ते कार रुक जाने की कई वजहें होती हैं। टायर फट जाए, टायर से हवा निकल जाए या फिर इंजन में कोई गड़बड़ी हो। अमेरिका के विस्कॉन्सिन में एक महिला की कार में गड़बड़ी आई तो उन्होंने सोचा कि इंजन में कोई दिक्कत आई होगी। लेकिन महिला ने कार का हुड हटाया तो वह देखकर दंग रह गई क्योंकि इंजन कंपार्टमेंट में एक बड़ा अजगर था।

इसके बाद महिला ने पुलिस को मदद के लिए बुलाया। दो पुलिस अधिकारी सांप को बाहर निकालने की मशक्कत करते रहे, लेकिन उन्हें सफलता नहीं मिली। फिर सांप पकड़ने वाले को बुलाना पड़ा।


अजगर के कारण ही कार सही से चल नहीं रही थी। इसको लेकर पुलिस ने फेसबुक पर एक पोस्ट डाला है और घटना से जुड़ी तस्वीरें भी शेयर की हैं। चार फुट का अजगर ठीक हालत में था, लेकिन वह लोगों को देखकर डरा हुआ था