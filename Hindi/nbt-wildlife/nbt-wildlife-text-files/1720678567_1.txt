कोटा।
कोटा से पिछले कुछ महीनों से लगातार वन्यजीव प्रेमियों के लिए दुखद खबर सामने आ रही है। दो सप्ताह के भीतर प्रदेश के मुकुंदरा हिल्स टाइगर रिजर्व में एक बाघ और एक बाघिन की मौत से प्रदेशवासियों को हिला कर रख दिया है। इसी भावना का गंभीरता से लेते हुए राज्य सरकार ने तत्काल प्रभाव से जिम्मेदार रेंजर मक्खनलाल, एसीएफ राजेश कुमार शर्मा को सस्पेंड कर दिया है।साथ ही टाइगर रिजर्व के फील्ड डायरेक्टर आनंद मोहन और डीसीएफ डॉ. टी मोहनराज को एपीओ कर दिए है। एनबीटी को यह जानकारी प्रदेश के हेड ऑफ फॉरेस्ट जीवी रेड्डी ने दी है। आपको बता दें कि मुकुंदरा टाइगर रिजर्व में 31 जुलाई को अंतिम बार नजर आई एमटी-2 बाघिन का (tigress death in mukundra) 3 अगस्त को 48 घंटे पुराना शव पड़ा मिला। इसके पहले 23 जुलाई को टाइगर रिजर्व के एमटी-3 बाघ की मौत हो गई थी।
नए अधिकारियों को सौंपी जिम्मेदारी
मिली जानकारी के अनुसार हेड ऑफ फॉरेस्ट जी.वी. रेडडी ने बताया कि राज्य सरकार ने मुकुंदरा टाइगर रिजर्व में नए अधिकारियों की तैनाती कर दी है। फील्ड डायरेक्टर की IFS सेडूराम यादव को जिम्मेदारी सौंपी गई है। DCF बीजो जॉय को तैनात किया है। व्यवस्थाओं को ठीक करते हुए रेंजर को तैनात किया गया है। साथ ही राज्य के हर जिले से करीब 60 वनरक्षकों को यहां पर 15 दिन की लिए तैनात किया गया है। 15 दिन इन वनरक्षकों के रहने के बाद नए वनरक्षकों को यहां पर तैनात के जाएगा।

पीसीसीएफ को सौंपी जांच
एमटी-2 बाघिन व एमटी-3 बाघ की मौत के मामले की राज्य सरकार ने जांच करवाने के लिये जांच अधिकारी के नियुक्ति कर दी गई है। बाघ-बाघिन की मौत की जांच PCCF योगेन्द्र कुमार दक करेंगे। रेड्डी के मुताबिक बाघ-बाघिन की मौत किन कारणों के चलते हुई। क्या परिस्थितियां रही कि बाघ-बाघिन की मौत हो गई, इन सभी पहलूओं पर मंथन किया जाएगा। इसके लिए बाघ-बाघिन के शव से सैंपल लिये गए है , उनकी जांच करवाई जा रही है रिपोर्ट के आने का इंतजार है। उसके बाद आगे की कार्रवाई की जाएगी। आपको बता दें कि NTCA के AIG वैभव माथुर बाघ-बाघिन की मौत मामले की मुकुंदरा कर जांच की। माथुर दिल्ली लौट चुके हैं। वे अपने रिपोर्ट NTCA के डायरेक्टर को सौंपेंगे। दरअसल बाघिन की मौत हो जाने के बाद लोकसभा अध्यक्ष ओम बिरला ने एनटीसीए के डायरेक्टर से बात करके पूरे मामले की जांच करने के निर्देश दिए थे।

पढ़ें- tigress death in mukundra: मेटिंग के दौरान संघर्ष में गई बाघिन एमटी-2 की जान!

शावकों को बचाने की चिंता
रेड्डी ने कहा की 5 साल वन विभाग ने कड़ी मेहनत की। टाइगर रिजर्व को विकसित किया। सबका सहयोग रहा। उसका प्रतिफल यह रहा कि साल 3 अप्रेल 2018 को पहला बाघ लाया गया। मामले को लेकर विवाद भी हुआ। जीत वन विभाग की हुई। एक बाघिन को लाया गया। उसका करिश्मा भी हुआ। एक बाघ खुद चलकर आया। फिर एक ओर बाघिन को लाया गया। एमटी-2 बाघिन ने शावको को जन्म दिया। लेकिन दुर्भाग्य रहा कि बाघिन की टेरिटोरियल फाइट में मौत हो गई। इसकी पहले एमटी-3 बाघ की मौत हो गई। अब बाघिन के शावको लेकर सरकार चिंतित है। रेड्डी ने कहा कि दोनों शावकों को बचाना जरुरी है।इस काम को प्राथमिकता से लिया गया है। पिछ्ले तीन दिन से शावक तलाश की जा रही है।


एक शावक मिला उसका उपचार जारी
अधिकारियों ने बताया कि एक शावक जो बाघिन के शव से कुछ दूरी पर मिला, उसका उपचार किया जा रहा है। फ़िलहाल उसकी तबियत ठीक है। अन्य शावक की बुधवार को भी तलाश की जा रही है। तलाशी अभियान हेड ऑफ फॉरेस्ट की मौजूदगी में चल रहा है। जल्द से जल्द उसे खोज कर निकाला जाएगा, ताकि वन्यजीव का जीवन बचाया जा सकें , मॉन्टियरिंग तेजी से की जा रही है।

पढें- Wildlife Rajasthan: नहीं थम रहा है सिलसिला , जयपुर के बाद अब कोटा मुकुंदरा में पैंथर की मौत


लापरवाही शंका हो सकती है लेकिन इल्जाम लगाना गलत है
टाइगर रिजर्व में बाघ-बाघिन की मौत के बाद रेडियो कॉलर, एंटी पॉचिंग ई सर्विसलांस सिस्टम, व्हीकल व पैदल मॉनिटरिंग व ट्रेकिंग पर हर तरफ से सवाल खड़े हो रहे है। रेड्डी ने कहा कि सरकार बाघों की मौत को लेकर गंभीर है। गंभीरता दिखाते हुए आगे की कार्रवाई की जा रही हे। उन्होंने कहा कि घोर लापरवाही नहीं कर सकते। कुछ न कुछ ऐसा हुआ जरुर है कि बाघ-बाघिन की दुखद मौत हुई है। टाइगर रिजर्व से अधिकारियों का भी इमोशनल अटैचमेंट है। 2 बाघ-बाघिन के चले जाने से सबको दर्द लगा है। DCF ने शावकों के जन्म पर मुंडन करवाया था। ऐसे में लापरवाही शंका हो सकती है। लेकिन बाघ-बाघिन की मौत पर, किसी पर भी इल्जाम लगाना गलत है।