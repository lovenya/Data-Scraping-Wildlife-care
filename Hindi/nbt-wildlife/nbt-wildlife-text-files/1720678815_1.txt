गुड़गांव
कोबरा और कॉमन क्रेक से अक्टूबर तक विशेष रूप से सावधान रहने की आवश्यकता है। दोनों जहरीले सांप गर्मियों में सक्रिय हो जाते हैं। इनवायरमेंट एंड वाइल्ड लाइफ सोसायटी ने गुड़गांव में अप्रैल से अब तक करीब 160 सांप रेस्क्यू किए हैं। इनमें 70 प्रतिशत कोबरा और 10 प्रतिशत कॉमन क्रेक हैं। इन्हें अरावली पर्वत श्रृंखला में छोड़ दिया जाता है। अब तक सोसायटी की तरफ से हजारों सांपों को रेस्क्यू किया जा चुका है।जंगल खत्म होने से घरों में निकल रहे सांप
सर्दियों में सांप की सभी प्रजातियां छिप जाती हैं। अप्रैल में हाइबरनेशन का समय होता है तो यह बिलों से बाहर निकलकर सक्रिय हो जाते हैं। इस दौरान यह अधिक से अधिक खाते व प्रजनन करते हैं। अंडे देने के लिए सुरक्षित स्थान तलाशते हैं। अब जंगल खत्म हो गए हैं। ऐसे में यह आबादी एरिया में खाने की तलाश में आ जाते हैं। किचन में चूहे, कॉक्रोच रहते हैं। शिकार की तलाश में यह घरों में भी घुस जाते हैं।

जंगल खत्म होने के बाद जंगली जानवर आबादी की तरफ आ रहे हैं। इनमें सांप भी शामिल हैं। अप्रैल में 60, मई में 65 और जून में करीब 35 सांप रेस्क्यू कर चुके हैं। इनमें अधिकांश कोबरा हैं, जो बहुत जहरीला होता है। इसके काटने से मौत हो चुकी है। ऐसे में सांप दिखने के बाद लोगों को पीछे हट जाना चाहिए। उन्हें सूचना देनी चाहिए। वे मौके पर पहुंचकर सांप को रेस्क्यू करेंगे।अनिल गंडास, प्रेजिडेंट, इनवायरमेंट एंड वाइल्ड लाइफ सोसायटी
रात को रहते हैं अधिक सक्रिय
सांप की यह दोनों प्रजातियां रात में अधिक सक्रिय रहती हैं। रात में जब कोई व्यक्ति उठता है तो वह आधी निद्रा में होता है। रोशनी भी कम होती है। ऐसे में यह इनका शिकार हो जाता है। इनवायरमेंट एंड वाइल्ड लाइफ सोसायटी के प्रेजिडेंट अनिल गंडास के मुताबिक देश में हर साल सांप के काटने से 50 हजार लोगों की मौत होती है। इनमें से 20 हजार मौत का कारण अकेला कोबरा है।

गढ़ी गांव में किचन से कोबरा रेस्क्यूशनिवार रात 10 बजे कॉल आने के बाद अनिल गंडास गढ़ी गांव पहुंचे। एक बच्ची किचन में पानी पीने गई तो उसने सांप को देखा। तलाश की गई तो वह गैस सिलिंडर के नीचे छिपा था। उसकी लंबाई करीब दो फीट थी। कोबरा जितना छोटा होगा, उतना ही अधिक जहरीला होगा। उसमें फुर्ती भी अधिक होगी। इसे रेस्क्यू करने के बाद जंगल में छोड़ दिया गया। शुक्रवार को गंडास ने सेक्टर-61 स्थित बीपीटीपी मॉल से कोबरा रेस्क्यू किया था, जिसकी लंबाई करीब 5 फीट थी।