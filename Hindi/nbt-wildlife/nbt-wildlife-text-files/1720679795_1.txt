दौसा : राजस्थान के वन विभाग की टीम ने बड़ी कार्रवाई करते दौसा में बड़ा खुलासा किया है। यहां परचून की दुकान की आड़ में वन्यजीवों के अंग बेचने वाले एक दुकानदार को गिरफ्तार किया गया है। दौसा के उप वन संरक्षक वी केतन कुमार ने बताया कि मुखबीर के माध्यम से सूचना मिली थी कि मानगंज इलाके में एक पंसारी की दुकान वाला वन्यजीवों के पार्ट्स भेजता है, जिसके बाद एसीएफ के नेतृत्व में वन विभाग की टीम को मौके पर भेजा। वहां छापा मारा तो मौके से पाटागोह के 18 नग मिले। साथ ही मौके से वन्य जीव उल्लू के 7 नग नाखून भी बरामद हुए हैं।
कोर्ट ने मांगी युवक की पीसी रिमांड
वन विभाग ने मौके से मिले वन्यजीवों के पार्ट्स जब्त कर लिए हैं। वहीं आरोपी दुकानदार भागचंद जैन को गिरफ्तार कर लिया है। इसके खिलाफ वन्यजीव अधिनियम के तहत मुकदमा दर्ज किया है। डीएफओ केतन कुमार ने बताया कि आरोपी दुकानदार भागचंद चैन से पूछताछ की जा रही है कि उसे वन्यजीवों के पार्ट्स कौन उपलब्ध कराता था और वह लोगों को क्या कह कर बेचता था। आज आरोपी को न्यायालय में पेश किया गया जहां से न्यायालय से पीसी की मांग की जाएगी।

7 साल तक बेगुनाह झेलते रहे सजा, शातिर महिला दूसरे पति के साथ जी रही थी शानदार जिंदगी

रोग प्रतिरोधक क्षमता बढ़ाने के नाम पर बेचे जाते थे अंगवही, एसीएफ ने बताया कि प्रथम दृष्टया जानकारी में सामने आया है कि आरोपी दुकानदार की ओर से रोग प्रतिरोधक क्षमता बढ़ाने की दवा बता कर वन्यजीवों के अंग बेचे जाते थे। हालांकि अभी संपूर्ण जांच और पूछताछ के बाद ही यह पता लग सकेगा कि आखिर आरोपी यह वन्यजीवों के पार्ट्स कहां से खरीदता था और किस उद्देश्य बेचता था। टीम इस पूरे मामले के रैकेट को खोलने के लिए तफ्तीश में जुटी है।