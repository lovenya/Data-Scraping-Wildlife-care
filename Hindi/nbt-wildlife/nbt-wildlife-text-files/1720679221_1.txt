अर्जुन अरविंद, झालावाड़: राजस्थान में चल रहे राजनीतिक मुद्दों के बीच अब वसुंधरा राजे के पुत्र और बीजेपी सांसद भी मुकंदरा टाइगर रिजर्व के मुद्दे को गंभीर हो गए है। दरअसल तत्कालीन वसुंधरा सरकार में हाडौती के मुकंदरा टाइगर रिजर्व को बाघों से आबाद किया गया था, लेकिन बाघों की मौत, कुछ के मिसिंग हो जाने के बाद टाइगर रिजर्व में मात्र एक एमटी-4 बाघिन है। इसे भी कुछ दिन पहले राज्य सरकार ने वन विभाग के जरिए दरा से सेल्जर वन क्षेत्र में शिफ्ट की। इस बात को लेकर पूर्व मुख्यमंत्री वसुंधरा राजे ने टवीट करके नाराजगी व्यक्त की थी। उन्होंने बाघिन की शिफ्टिंग को लेकर सवाल उठाए थे। ऐसे में अब टाइगर रिजर्व की दरा रेंज में फिर से बाघ बसाने का मुद्दा झालावाड़-बारां के बीजेपी सांसद दुष्यंत सिंह ने भी छेड दिया है।
सचिव शिखर अग्रवाल से सांसद दुष्यंत सिंह ने मुलाकात
सिंह ने इस मुद्दे पर सोमवार को जयपुर में वन और पर्यावरण विभाग के प्रमुख शासन सचिव शिखर अग्रवाल से भेंट की। एमटी-4 बाघिन सेल्जर रेंज में शिफ्ट किए जाने को लेकर अपना पक्ष जाहिर किया। सांसद ने कहा कि वन विभाग की रिपोर्ट के आधार पर ही एनटीसीए की अनुमति से प्राथमिक तौर पर दरा रेंज में बाघ को बसाने की तैयारियां शुरू की गई थीं। करोड़ों की लागत से यहां एनक्लोजर बनाए गए। आज ऐसा क्या हुआ कि यह क्षेत्र बाघ के लिए उपयुक्त नहीं रहा।

गहलोत जी देख लीजिए सिस्टम की नाकामी, CHC में 7 में से मिले 2 डॉक्टर, पुलिसकर्मी पिता ने खो दिया मासूम बेटी को

प्रशासन को बताया कि बाघों के लिए कौन सा क्षेत्र सही नहीं
उन्होंने सेल्जर में बाघिन एमटी-4 की सुरक्षा पर भी सवाल उठाए। उन्होंने कहा कि यहां बाघों के दो जोड़े भी बनाए गए, दो शावकों ने भी जन्म लिया। लेकिन विभागीय कुप्रबंधन के कारण चार बाघों को मौत हो गई। एक बाघ का आज तक भी कोई सुराग नहीं लगा।
सांसद ने कहा कि दरा और गागरोन रेंज में बाघ लाने की तैयारियों के चलते मुआवजे की प्रक्रिया भी पूर्ण की जा चुकी है, दूसरी ओर सेल्जर क्षेत्र में भेजी गई बाघिन एमटी-4 वापस घूमते हुए मशालपुरा की ओर आ गई है। इससे साफ जाहिर है कि बाघों के लिए वह क्षेत्र मुफीद नहीं है।

Constable Recruitment Exam News : कॉन्स्टेबल भर्ती परीक्षा देने फर्जी आधार कार्ड लेकर पहुंचा शख्स, कोटा में पुलिस ने किया अरेस्ट

छीपाबड़ौद विधायक प्रताप सिंह सिंघवी ने भी व्यक्त किए सुझावउन्होंने कहा कि वह दरा रेंज में चीता लाने का विरोध नहीं कर रहे हैं, लेकिन उनका सुझाव है कि बारां जिले के शेरगढ़ अभ्यारण्य में चीते को बसाना बेहतर साबित होगा। शेरगढ़ में चीते की बसावट के लिए पर्यप्त ग्रासलैंड मौजूद हैं। उन्होंने शाहाबाद में लेपर्ड अभ्यारण्य बनाने की भी पैरवी की। सांसद ने कहा कि यदि उक्त सुझावों को अमल में लाया जा सकता है, तो वह दिन दूर नहीं जब झालावाड़ लोकसभा क्षेत्र इकोलॉजिकल पर्यटन का महत्वपूर्ण केंद्र बन जाएगा। इस दौरान सांसद के साथ छीपाबड़ौद विधायक प्रताप सिंह सिंघवी ने भी अपने सुझाव व्यक्त किए।