कहा जाता है कि संगीत हर किसी में जान डाल देता है। जब कभी भी हमारा मन उदास होता है तो कई बार ऐसा देखा जाता है कि हम एक गाना लगा लेते हैं या फिर कोई और इंस्ट्रूमेंट सुन लेते हैं और मन खिल जाता है। मूड बदल जाता है। इंसान वो सारी चीजें भूल जाता है जिनको लेकर वो थोड़ी ही देर पहले परेशान हो रहा होता है। इसलिए संगीत एक थैरिपी का काम करता है। लेकिन क्या कभी ऐसा सुना या फिर देखा है कि संगीत के कारण जंगली जानवरों को भी सुकून मिला हो और वो भी संगीत सुनने के लिए आ गए हों। हाल ही में एक लड़की का वीडियो सामने आया है। इसमें वो अपना संगीत वाद्ययंत्र बजा रही हैं और जंगली जानवर बड़े ही प्यार से उनकी ओर बढ़े जा रहे हैं।