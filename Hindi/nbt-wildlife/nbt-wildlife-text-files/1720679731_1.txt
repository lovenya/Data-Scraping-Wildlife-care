बंदर बड़े ही तेज-तर्रार होते हैं। उनका शिकार करने के शिकारी को बड़ी मशक्कत करनी पड़ती है। लेकिन भैया... सोशल मीडिया पर एक पुराना वीडियो फिर से वायरल हो रहा है जिसे देखकर हर कोई दंग रह गया। इस 38 सेकंड के क्लिप में हम देख सकते हैं कि एक विशालकाय अजगर, बंदर को दबोचे जमीन पर पड़ा है। जबकि बंदरों की टोली अपने साथी को बचाने के लिए सांप को हर तरफ से घेर लेती है। पर अफसोस, जैसे ही उनमें से कोई सांप के करीब जाने की कोशिश करता है तो अजगर उस पर झपट पड़ता है। कई कोशिशों के बाद भी बंदर शिकारी के पास नहीं जा पाते और बेबस होकर अपने साथी को उसके हाथों मरता हुआ देखते रहते हैं!