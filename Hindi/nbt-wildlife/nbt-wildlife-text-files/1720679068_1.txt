बुरहानपुर

बुरहानपुर (Burhanpur update news) के नेपानगर रेंज की वन चौकी मांडवा के जंगल में एक बार फिर वन्य प्राणी जंगली सूअर का शिकार हुआ है। वन विभाग ने कार्रवाई करते हुए, वन्य प्राणी का शिकार करने वाले दो आरोपियों को मांस के साथ गिरफ्तार किया। वन विभाग ने मुखबिर की सूचना पर दो आरोपियों को घर में मांस पकाते रंगे हाथों पकड़ा है। पकड़े गए आरोपियों के खिलाफ वन्‍य प्राणी सुरक्षा अधिनियम के तहत कार्रवाई की जा रही है।

दरअसल, वन विभाग की टीम को मुखबिर से सूचना मिली थी कि एक घर में जंगली जानवर का मांस पकाया जा रहा है। मौके पर पहुंची विभाग की टीम ने दो आरोपियों को रंगे हाथों जंगली सुअर का मांस पकाते हुए धर दबोचा। दोनों आरोपियों को वन चौकी मांडवा लाकर वन्य प्राणी सुरक्षा अधिनियम की विभिन्न धाराओं में मामला किया दर्ज।
Chhattisgarh latest News : वन्‍यजीवों की तस्‍करी करने वाले आरोपी गिरफ्तार, बड़ी मात्रा में पैंगोलिन स्केल सहित 6 नग तेंदुए के नाखून बरामद
बता दें कि बुरहानपुर के नेपा रेंज के वन चौकी मांडवा के कक्ष क्रमांक 223 गुल्लर पानी बीट में 13 अगस्त 2021 को भी इसी तरह शिकारियों द्वारा वन्य प्राणी का शिकार किया था, इसमें तत्कलीन रेंजर मयंक पांडेय पर शिकारियों से रुपयों के लेनदेन कर मामले को रफा दफा करने के आरोप लगे थे। मामले में रेंजर पर विभागीय कार्रवाई चल रही है, कार्रवाई को कई माह बीत चुके हैं, लेकिन रेंजर पर डीएफओ प्रदीप मिश्रा ने अब तक दोषी अधिकारी पर कोई कार्रवाई नहीं की है। इसके कारण मांडवा क्षेत्र के शिकारियों के हौसले इतने बुलंद हो चुके हैं, कि आए दिन वन्य प्राणियों का शिकार किया जा रहा है। अब देखना होगा कि वन विभाग के अधिकारी इस मामले में आगे और क्या कार्रवाई की जाती है।