कोलकाता: दुनिया में दुर्लभ चीजों की कमी नहीं है। चाहे वो हीरा हो या कोई जीव जंतु। हाल ही में पश्चिम बंगाल के सिलीगुड़ी से एक ऐसा ही दुर्लभ सांप मिला है। ये सांप आपको रातोंरात करोड़पति बना सकता है। इसका नाम है रेड सैंड बोआ (Red sand boa snake)। अंतरराष्ट्रीय बजार में रेड सैंड बोआ सांप की कीमत 1 करोड़ से लेकर 25 करोड़ तक है। इसलिए इस
विरल प्रजाति के सांप की तस्करी भी होती है। पश्चिम बंगाल पुलिस ने तस्करों के मंसूबों को नाकामयाब करते हुए एक सांप को बचाया था। आमतौर पर सांप पहाड़ी और बालूवालें क्षेत्र में पाया जाता है। दक्षिण पूर्व एशिया के अफगानिस्तान, पाकिस्तान में भी यह सांप पाया जाता है।
सांप के साथ 4 तस्कर धराएउत्तर बंगाल के सिलीगुड़ी से 21 फरवरी को दुर्लभ प्रजाति का सांप 'रेड सैंड बोआ' के साथ 4 तस्कर पकड़े गए थे। पश्चिम बंगाल के वन विभाग के अधिकारियों ने मंगलवार को सिलीगुड़ी के सालूगारा इलाके से रेस्क्यू किया। चार तस्करों को भी गिरफ्तार किया गया है। चारों तस्करों के नाम पसंग लामा, अनवर मियां, अरिंदम सरकार और जगदीश चंद्र राय है। चारों ही उत्तर बंगाल के रहने वाले हैं। जानकारों के मुताबिक यह सांप की बेहद दुर्लभ प्रजाति है। हालांकि सांप की प्रजाति का नाम 'रेड सैंड बोआ' है, लेकिन इसके और भी कई नाम हैं। जिस तरह इस सांप को बंगाल में लाल बालीबोड़ा कहा जाता है, उसी तरह इस सांप का भी ब्लैक मार्केट की दुनिया में एक अलग ही नाम है- 'डबल इंजन'। क्योंकि सांप आगे-पीछे समान रूप से चल सकता है।

पश्चिम बंगाल से दुर्लभ सांप की तस्करी के आरोप में पकड़े गए आरोपी।

ईरान से लेकर पाकिस्तान में पाया जाता है सांपभौगोलिक रूप से इस सांप की रेंज ईरान से लेकर पाकिस्तान के रेगिस्तानी इलाके से लेकर पश्चिमी भारत के रेगिस्तानी इलाके तक फैली हुई है। यह दक्षिण तमिलनाडु के कुछ स्थानों में भी पाया जाता है। जानकारों के मुताबिक यह जहरीला सांप नहीं है।इसके काटने से किसी को नुकसान नहीं होता है। यह सांप इंसानों पर हमला नहीं करता है। इस प्रकार के सांप छोटे-छोटे कीड़ों को खाकर जीवित रहते हैं।



इतना महंगा क्यों है यह सांप?सूत्रों के अनुसार इसकी दुर्लभता के कारण यह मंहगा है। अंतरराष्ट्रीय बजार में रेड सैंड बोआ सांप की कीमत 1 करोड़ से लेकर 25 करोड़ तक है। इस सांप का उपयोग आमतौर पर तांत्रिक विभिन्न उद्देश्यों के लिए करते हैं। कई लोगों का मानना है कि इस सांप का इस्तेमाल यौन शक्ति बढ़ाने वाली दवा बनाने के लिए किया जा सकता है। इसलिए इसे ऊंचे दामों पर बेचा जाता है। इसके साथ ही कई दवाओं में भी इसका इस्तेमाल होता है। इस सांप के तस्करी के कई मामले सामने आए हैं। यह सांप 1972 में भारत सरकार ने इस सांप को 'संरक्षित पशु' घोषित किया। लेकिन इसके बावजूद और कड़ी निगरानी व्यवस्था के बावजूद इन सांपों की तस्करी को रोकना संभव नहीं हो पा रहा है।