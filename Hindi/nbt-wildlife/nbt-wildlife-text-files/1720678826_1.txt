कोटा, अर्जुन अरविंद
राजस्थान की अशोक गहलोत सरकार की नाव डगमगाना रही हैं। जहां सचिन पायलट समर्थकों के बयान संकट बना हुआ है। वहीं सरकार के मंत्री भ्रष्टाचार की बदनामी की कालिख पोत रहे हैं। बुधवार को इसी बानगी कोटा में देखने को मिली। दो साल के लंबे अंतराल के बाद वन मंत्री सुखराम बिश्नोई कोटा प्रवास पर रहे थे। कोटा सर्किट हाउस में वनमंत्री ने जनसुनवाई की। इसमें उन्हें खुद के नाम की कांग्रेस पार्टी के कार्यर्ताओं की गंभीर आरोपों की शिकायत सुननी पडी। हालांकि वनमंत्री के मुंह से शिकायत सुनने के बाद एक लव्ज नहीं निकला। उनकी चुप्पी कई सवाल खडे कर गई।निर्दलीयों ने CM गहलोत को दिया बिना शर्त सेफ साइड, पायलट को लेकर कहा- उन्हें अभी सीखने में लगेगा वक्त

मंत्री के बेटे - भतीजे पर लगाए आरोप
उल्लेखनीय है कि जनसुनवाई के दौरान कोटा के कांग्रेस कार्यकर्ता व राजीव गांधी मेमोरियल सोसाइटी के जनरल सेक्रेट्री सत्यनारायण मीणा ने हंगामा खडा करते कहा है कि वनमंत्री सुखराम बिश्नाई का बेटा व भतीजा बूंदी जिले के डाबी वनक्षेत्र में अवैध खनन कर रहे हैं। एक ही दिन में खनन माफिया 20-20 लाख रूपए का स्टेंड स्टोन निकाल रहे हैं। इधर, खनन मंत्री प्रमोद जैन भाया का परिचित भी डाबी में अवैध खनन कर रहा हैं। मीणा ने कहा खनन माफियाओं के साथ में राज्य के खनन मंत्री प्रमोद जैन भाया व वनमंत्री सुखराम बिश्नोई की खनन में हिस्सेदारी है।

पूर्व मंत्री और बीजेपी पर भी लगाया आरोप
मीणा ने आरोप लगाते कहा कि बूंदी के कांग्रेस के वरिष्ठ नेता पूर्व मंत्री हरिमोहन शर्मा के दो बेटे भी अवैध खनन कर रहे हैं। कांग्रेस के बडे नेता होने के नाते हरिमोहन शर्मा की सरकार में अच्छी पकड हैं। ऐसे में राजनीति संरक्षण के चलते वन अधिकारियों की अवैध खनन माफियाओं के खिलाफ कार्रवाई करने की हिम्मत नहीं हो पा रही है। वन महकमा चाहकर भी बूंदी जिले के डाबी क्षेत्र में अवैध खनन को वन भूमि पर होने से रोक पा रहा है। मीणा ने कहा खनन माफियाओं को इस तरह का राजनीति संरक्षण मिला हुआ है कि बीजेपी के नेता व कार्यकर्ता भी अवैध खनन में पूरी तरह से जुटे हुए हैं। अवैध खनन माफियाओं की पहुंच राज्य के मंत्रियों से लेकर सांसद ओम बिरला के घर आने जाने से वन महकमें के अधिकारियों पर दबाव बना रहता हैं।

खुशखबरी : राजस्थान को चौथा, हाडौती को मिला दूसरा टाइगर रिजर्व, रामगढ को मिली NTCA की मंजूरी


मामले की निष्पक्ष जांच की मांग
ऐसे में कांग्रेस कार्यकर्ता सत्यनारायण मीणा ने वनमंत्री व सरकार से मांग की, इस मामले की निष्पक्ष जांच करवाई जाए, ताकि वनों को नष्ट होने से बचाए। कांग्रेस कार्यकर्ता सत्यनारायण मीणा ने कहा वह इस अवैध खनन को रूकवाने का प्रयास कर रहा है। ऐसे में खनन माफिया उसे धमकिया दे रहे हैं। ऐसे में मीणा ने कहा है कि अगर उसे उसके परिवार को कुछ होता है तो उसके लिए खनन माफिया, सरकार में बैठे राजनेता व बूंदी प्रशासन जिम्मेदार होगा।


ठेकेदारों ने भी किया था हंगामा , लगाए मंत्री - अधिकारियों पर गंभीर आरोप
दरअसल जनसुनवाई के दौरान वन विभाग में निर्माण कार्य करने वाले ठेकेदारों ने वनअधिकारियों पर गंभीर आरोप लगाते हुए वनमंत्री के सामने जमकर बवाल काटा। कोटा वन मंत्री के डीसीएफ रवि कुमार मीणा पर ठेकेदारों ने भ्रष्टाचार के आरोप लगाए। इनमें से एक ठेकेदार ने वनमंत्री से कहा वनअधिकारी आपके नाम से कमीशन के पैसे मांगते हैं। कमीशन नहीं देने पर भुगतान के बिल वनअधिकारियों ने अटका रखें हैं। हालांकि वनमंत्री के सामने डीसीएफ ने अपने उपर लगे आरोपों को खारिज किया। डीसीएफ ने कहा ठेकेदारों ने नियमानुसार काम नहीं किया। वहीं मुकंदरा टाइगर रिजर्व के फील्ड डायरेक्टर सेडूराम यादव पर भी एक ठेकेदार ने दो साल पहले पैसे मांगने का आरोप जडा। इस पर यादव व ठेकेदार के बीच बहसबाजी भी हुई। इधर, पीपल्दा के कांग्रेस विधायक रामनारायण मीणा ने भी वनअधिकारियों पर गंभीर आरोप लगाए, मीणा ने कहा वनविभाग के कार्मिक खनन माफियाओं को कार्रवाई करने से पहले सूचना दे देते हैं। ऐसे में वनअधिकारियों के आने की सूचना मिलने पर खनन माफिया सतर्क हो जाते हैं।

कांग्रेस कार्यकर्ता अवैध गतिविधियों से मंत्री पर हुए नाराज
पीसीसी सचिव नेता नईमुददीन गुडडू ने भी भ्रष्टाचार व अवैध अतिक्रमण व खनन का बढावा देने के आरोप लगाए। इधर, जनसुनवाई में पहुंचे वन्यजीव प्रेमी बिठठल सनाढय, तपेश्वर सिंह भाटी, पूथ्वीसिंह राजावत ने हाडौती के मुकंदरा व रामगढ टाइगर रिजर्व में वनमंत्री से अवैध गतिविधियों पर नियंत्रण पाने की मांग की। इधर , पैसे मांगने, अवैध गतिविधियों को बढ़ावा देने के मामले को लेकर वन मंत्री ने तीसरी एजेंसी से जांच करवाने का भरोसा दिलाया।

भरतसिंह भी पूर्व में वनमंत्री की सीएम से कर चुके हैं शिकायतउल्लेखनीय है कि जनसुनवाई के दौरान जहां मंत्री को कार्यकर्ताओं से खरी- खोटी सुननी पड़ी। वहीं इससे पहले भी वनमंत्री हाडौती के नेताओं के रडार रहे हैं। 7 जून को सांगोद विधायक भरतसिंह ने सीएम को पत्र लिखकर वनमंत्री सुखराम बिश्नोई को वनमंत्री की जिम्मेदारी से मुक्त करने की मांग उठाई थी। पत्र में लिखा था कि वनमंत्री अपने दायित्व के प्रति गंभीर नहीं हैं, वनों की सुध नहीं लेते। ऐसे में उन्हें उनकी रूचि का अच्छा महकमा दे, ताकि वह खुश रहें। वहीं 14 जून को भरतसिंह ने वन एवं पर्यावरण विभाग की प्रमुख शासन सचिव श्रेया गुहा को पत्र लिखा था। इसमें कहा था कि बूंदी के डाबी वनक्षेत्र में वन विभाग व खनिज विभाग की मिलीभगत से अवैध खनन हो रहा है ,उसे रोके। उन्होंने कहा था अवैध खनन में राजनेताओं की भागीदारी है। सिंह ने कहा था कि वन विभाग के सीसीएफ मनोज पाराशर अवैध खनन में अपना सहयोग देते हैं।