Career In Forestry And Wildlife: अगर आप प्रकृति के साथ वन जन-जीवन से लगाव रखते हैं और उन्‍हें नजदीक से देखना चाहते हैं तो आप अपना करियर फॉरेस्‍ट एंड वाइल्‍ड लाइफ में बना सकते हैं। यह एक ऐसा करियर है जहां पर आप अपने सपनों को पूरा करने के साथ अच्‍छा पैकेज भी ले सकते हैं। भारत में आज के समय में पर्यावरण का संरक्षण बहुत जरूरी हो गया है। इसी वजह से फॉरेस्ट्री स्पेशलिस्ट की मांग लगातर बढ़ रही है। आप भी 12वीं से लेकर पोस्‍ट ग्रेजुएशन पूरा करने के बाद फॉरेस्‍ट एंड वाइल्‍ड लाइफ में अपना करियर बना सकते हैं।जरूरी पात्रता
फॉरेस्‍ट एंड वाइल्‍ड लाइफ में करियर बनाने के लिए आपको 12वीं में फिजिक्स, केमिस्ट्री और बायोलॉजी में पास होना जरूरी है। इसके बाद आप बीएससी फॉरेस्ट्री का कोर्स कर सकते हैं। वहीं इसके बाद आप फॉरेस्ट मैनेजमेंट, कॉमर्शियल फॉरेस्ट्री, फॉरेस्ट इकोनॉमिक्स, वुड साइंस एंड टेक्नोलॉजी, वाइल्ड लाइफ साइंस, वेटेरिनरी साइंस आदि कोर्स कर सकते हैं। इसके अलावा आप एमफिल अथवा पीएचडी कर सकते हैं। साथ ही कई संस्थान ऐसे हैं, जो पीजी डिप्लोमा इन फॉरेस्ट मैनेजमेंट का कोर्स कराते हैं। फॉरेस्ट्री में बैचलर डिग्री के बाद आप यूपीएससी द्वारा आयोजित इंडियन फॉरेस्ट सर्विस की परीक्षा में भी शामिल हो सकते हैं।

क्‍या करें कोर्स
बीएससी इन वाइल्ड लाइफबीएससी इन फॉरेस्ट्रीएमएससी इन वाइल्ड लाइफएमएससी इन फॉरेस्ट्रीएमएससी इन वुड साइंस एंड टेक्नोलॉजीपीजी डिप्लोमा इन फॉरेस्ट मैनेजमेंटपीएचडी इन फॉरेस्ट्रीइसे भी पढ़ें: Career In Logistics: लॉजिस्टिक्स फील्ड में इस तरह बनाएं करियर, जानें कितनी योग्यता है जरूरी

यहां मिलेगी आपको जॉब
आपको इस क्षेत्र में कई तरह से करियर के अवसर मिलेंगे। इसके अलावा आप सार्वजनिक क्षेत्र के साथ निजी क्षेत्र में भी अपना करियर बना सकते हैं। अगर हम बात करें तो सार्वजनिक क्षेत्र में आपको वाइल्डलाइफ रेंज, जूलॉजिकल पार्क, नेशनल पार्क, सेंचुरी, वाइल्ड लाइफ रिसर्च इंस्टीट्यूट, इंडियन काउंसिल ऑफ फॉरेस्ट्री रिसर्च एंड एजुकेशन और इसके संबद्ध संस्थान, वाइल्ड लाइफ डिपार्टमेंट, फॉरेस्ट डिपार्टमेंट आदि में काम मिल सकता है।

करियर ऑप्‍शन व जॉब प्रोफाइल क्‍या है

आईएफएस
इस क्षेत्र की सबसे बड़ी बात यह है कि आप इंडियन फॉरेस्ट सर्विस यानी आईएफएस एग्जाम पास कर एक टॉप लेवल अधिकारी बन सकते हैं। जिसमें आप बतौर फॉरेस्ट रेंज ऑफिसर के पद पर कार्य कर जंगल की देखभाल करने के अलावा नए पौधे लगवाना और पेड़-पौधों की नई प्रजातियों की रक्षा करने से अपने करियर की शुरूआत कर सकते हैं। यूपीएससी हर साल जुलाई में आईएफएस एग्जाम आयोजित करती है। इस एग्जाम के लिए प्रीए मेन्स और इंटरव्यू तीन चरणों से होकर गुजरना पड़ता है।

फॉरेस्टर
एक फॉरेस्टर के तौर पर आपका काम जंगल और जंगली जीवों की सुरक्षा करना है, साथ ही आपको लैंड स्केप मैनेजमेंट, जंगल व प्रकृति से संबंधित अध्ययन और रिपोर्ट को तैयार करना होगा।
इसे भी पढ़ें: Career In Aviation: एविएशन इंडस्ट्री के इन जॉब प्रोफाइल में मिलती है हाई सैलरी, करियर में होती है अच्छी ग्रोथ

फॉरेस्ट रेंजर
वहीं अगर हम फॉरेस्ट रेंजर की बात करें तो यह जंगल में पेड़ो की कटाई व जानवरों के शिकार पर रोकथाम और फॉरेस्ट में नियम- कानून लागू करने की जिम्‍मेदारी निभाता है। साथ ही इनका कार्य दुर्लभ पौधों की खेती व उनकी पैदावार को बढ़ाना भी है।

वाइल्ड लाइफ जर्नलिस्‍ट
आप चाहें तो वाइल्फ लाइफ जर्नलिस्‍ट के तौर पर भी अपना बेहतर करियर बना सकते हैं। इस समय डिस्‍कवरी, नेशनल जियोग्राफी के अलावा कई ऐसे चैनल हैं जिनमें आप कार्य कर सकते हैं। इसके आलवा फ्रीलांस के तौर पर भी आप अपने अच्‍छे वीडियो व फोटो से लाखों रूपए कमा सकते हैं।

एनवायरनमेंट रिसर्चर
एनवायरनमेंट रिसर्चर के तौर पर आप फॉरेस्ट में आने वाले चेंज, एनिमल्स में आने वाले चेंजेज और नए-नए पौधों की प्रजातियों का पता लगाना होता है। देश में इंडियन काउंसिल ऑफ फॉरेस्ट्री रिसर्च ऐंड एजुकेशन, इंस्टीट्यूट ऑफ सोशल फॉरेस्ट्री व इको रिहैबिलिटेशन के साथ वाइल्डलाइफ रिसर्च इंस्टीट्यूट जैसे कई प्रीमियर संस्थान हैं। जहां बतौर रिसर्चर आप जगह पा सकते हैं।

जू क्यूरेटर
शहरों में लोगों को जंगली जनवरों से रूबरू कराने का सबसे आसान जरिया जू है। जिसमें आप जू क्यूरेटर के तौर पर कार्य कर सकते हैं। इनका कार्य जू में जानवरों की दिनचर्या को जांचना है। जू में जानवरों के कल्याण और प्रशासन जू क्यूरेटर की जिम्मेदारी होती है।
इसे भी पढ़ें: Career In Pathology: पैथोलॉजिस्ट बनने के बाद मिलती है अच्छी सैलरी, जानें कौन-सा कोर्स रहेगा बेस्ट

डेंड्रोलॉजिस्ट
इस क्षेत्र में आने वाले लोग पेड़-पौधों के वैज्ञानिक अध्ययनों के स्पेशलिस्ट के तौर पर जाने जाते हैं। डेंड्रोलॉजिस्ट का काम पेड़ों का जीवन चक्र, ग्रेडिंग, क्लासिफिकेशन, मेजरिंग और रिसर्च करना होता है।

इथनोलॉजिस्ट
एक इथनोलॉजिस्ट के तौर पर आप वनों व जैव संपदा में होने वाले परिवर्तन और उनकी कार्यप्रणाली पर स्टडी कर सकते हैं। ये लोग जू, एक्वेरियम और लेबोरेटरी में जानवरों की हेल्दी हैबिट्स डिजाइन करने का काम भी करते हैं।

इस फील्‍ड में कितनी सैलरीयह एक ऐसा क्षेत्र है जहां आप अपनी काबिलियत के हिसाब से प्रतिमाह हजार से लेकर लाखों रूपये कमा सकते हैं। अगर आप सरकारी नौकरी कर रहे हैं तो आपकी शुरूआती सैलरी 50 हजार से लेकर लाख रूपये तक हो सकती है। वहीं अगर आप प्राइवेट सेक्‍टर में हैं तो आप अपनी काबिलियत व कंपनी के अनुसार प्रतिमाह 25 हजार से लेकर 3 लाख रूपये तक कमा सकते हैं।