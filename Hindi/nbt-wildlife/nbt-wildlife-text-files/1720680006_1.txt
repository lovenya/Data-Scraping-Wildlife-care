Hippo Attacks On Lion Watch Video : शेर को 'जंगल का किंग' माना जाता है। क्योंकि उसकी एक दहाड़ जंगली जानवरों में क्या, इंसानों में भी दहशत पैद कर देती है। पर कभी-कभार ये खूंखार और ताकतवर शिकारी दूसरे जानवरों से डर भी जाते हैं। यकीन नहीं हो रहा, तो सोशल मीडिया पर वायरल इस वीडियो को देख लीजिए। दरअसल, शेरों का एक झुंड पानी पीने के लिए नदी किनारे पहुंचा था। हिप्पो को ये बात पसंद नहीं और उसने शेरों पर हमला कर दिया। बता दें कि दरियाई घोड़ा दुनिया का सबसे घातक और बड़ा भूमि स्तनपायी है, जो अफ्रीका में प्रति वर्ष लगभग 500 लोगों को मार देता है। हिप्पो एक आक्रामक जीव है, जिनके दांत बहुत खतरनाक होते हैं। वे अपनी त्वचा को ठंडा और नम रखने के लिए अपना अधिकांश समय पानी के अंदर ही गुजारते हैं, इसलिए वे ज्यादा पानी वाली जगहों पर रहते हैं।