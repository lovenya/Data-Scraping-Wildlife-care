ईटानगर
कैसे आकाश में सुराख हो नहीं सकता, एक पत्थर तो तबीयत से उछालो यारो। एक छोटी सी कोशिश कई बार बड़ी लकीर खींच देती है। पूर्वोत्तर के एक छोटे से राज्य ने पशु-पक्षियों को बचाने के लिए पूरे देश को एक राह दिखाई है। अरुणाचल प्रदेश में वन्यजीवों और पक्षियों का शिकार यहां के इतिहास और संस्कृति का हिस्सा रहा है। लेकिन अब यहां 'एयरगन आत्मसमर्पण अभियान' से वन्यजीव संरक्षण की नयी उम्मीद जगी है। मार्च महीने में अभियान की शुरुआत से लेकर अब तक लोग स्वेच्छा से 2,000 से ज्यादा एयरगन लौटा चुके हैं।अरुणाचल में पशु-पक्षियों की 500 प्रजातियां
इस पहल की शुरुआत करने वाले राज्य के पर्यावरण और वन मंत्री मामा नातुंग ने कहा कि यह कार्यक्रम पूरी तरह स्वैच्छिक है जिसका उद्देश्य लोगों को क्रमिक तरीके से संरक्षण की अवधारणा से जोड़ना है। नातुंग ने कहा, 'हम संरक्षण के बारे में जागरूकता लाना चाहते हैं। अरुणाचल में 83,743 वर्ग किलोमीटर के क्षेत्र में 80 प्रतिशत हिस्सा जंगलों से आच्छादित है। यहां पक्षियों और पशुओं की तकरीबन 500 प्रजातियां पाई जाती हैं। संभवत: कई के बारे में तो जानकारी नहीं है। अगर हम उन्हें मारते रहेंगे तो हमारे जंगल खत्म हो जाएंगे।'


मार्च 2021 में शुरू हुआ था एयरगन सरेंडर अभियान
17 मार्च को को यह कार्यक्रम पूर्वी कमेंग जिले के लमडंग गांव में लॉन्च हुआ था। इस दौरान 46 एयर गन सरेंडर की गई थीं। इसके बदले में हर शख्स को एक प्रशस्ति पत्र से सम्मानित किया गया था। पिछले कुछ महीनों में नातुंग के सहयोगियों ने जागरूकता अभियान चलाने के लिए जिला प्रशासनों, वन विभाग के अधिकारियों, गैर सरकारी संगठनों तथा समुदाय आधारित संगठनों के साथ साझेदारी की है।


वेंत्रिलोक्विस्ट विनोद नारनत वन्यजीव संरक्षण के बारे में फैला रहे हैं जागरूकता
पड़ोसी राज्यों से वन मंत्री की अपील
वन मंत्री नातुंग ने इसके साथ ही असम और नगालैंड की सरकारों से अपील की कि वे अपने राज्यों में पक्षियों और जानवरों के मारे जाने पर रोक लगाएं। नातुंग ने आगे कहा, 'वन्यजीव और पक्षियों के लिए कोई भौगोलिक सरहद नहीं होती है। वे एक राज्य से दूसरे राज्य तक स्वतंत्र रूप से विचरण करते हैं। संरक्षण की दिशा में हमारा प्रयास बेकार चला जाएगा अगर पड़ोसी राज्यों के लोग लगातार वन्यजीवों और पक्षियों को मारते रहेंगे।'


मेघायल का सोंजा वन्यजीव बचाव केंद्र बना हूलॉक गिबन्स का निवास
गन सरेंडर करने वालों के लिए मुआवजे का प्लान
पहले शिकार की गतिविधियां सीजनल होती थीं और यह जनजातीय समुदाय के बीच परंपरा के रूप में सीमित थी। नातुंग कहते हैं, 'बाजार में एयर गन और राइफल की खुलेआम बिक्री से अरुणाचल में शिकार कई गुना बढ़ गया था। जो लोग गन सरेंडर कर रहे हैं, उनके लिए मुआवजे की योजना पर भी हम काम कर रहे हैं।'

Siberian crane in Rajasthan: विदेशी मेहमानों का इंतजार खत्म, जैसलमेर पहुंचा कुरजां का कुनबा
हाल ही में अरुणाचल के सीएम पेमा खांडू ने कहा था कि यह अभियान तभी सफल होगा जब लोगों का आंदोलन बनेगा। अगर लोग जंगली मांस ना खाने की शपथ का पालन नहीं करेंगे तो यह अभियान किसी मायने में सफल नहीं हो सकता।