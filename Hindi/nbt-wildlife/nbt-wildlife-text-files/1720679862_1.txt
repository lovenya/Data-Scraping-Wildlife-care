जंगल सफारी के दौरान टूरिस्ट दो काम जरूर करते हैं। पहला, वे दुआ करते हैं कि उन्हें टाइगर या तेंदुआ दिख जाए और दूसरा कि वह सबकुछ कैमरे में कैद कर लेना चाहते हैं। कुछ पर्यटक ऐसे भी होते हैं कि उनका बस चले तो वह जंगली जानवर के पास ही चले जाएं। इस चक्कर में कुछ नासमझ लोग नादानी कर बैठते हैं और मामला गंभीर हो जाता है। सोशल मीडिया पर एक ऐसी ही घटना का वीडियो खूब देखा जा रहा है। मामला असम के 'मानस नेशनल पार्क' का जहां एक गेंडा गुस्से में दौड़ते हुए पर्यटकों की जीप का पीछा करने लगा।