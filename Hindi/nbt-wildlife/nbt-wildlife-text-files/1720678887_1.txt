नई दिल्ली: लॉकडाउन के दौरान गतिविधियां बंद होने और असोला भाटी वाइल्ड लाइफ सेंक्चुरी में सुधार होने से अब यह जगह तेंदुओं को पसंद आ रही है। पिछले करीब छह महीने से दो तेंदुए यहीं रह रहे हैं। समय-समय पर इन तेंदुओं से जुड़े सबूत और खुद दोनों तेंदुए सेंक्चुरी के अलग-अलग हिस्सों में दिख जाते हैं। चेक डेम के आसपास यह ज्यादा दिख रहे हैं।लॉकडाउन के बाद करीब 6 महीने से रह रहे हैं ये तेदुएं
हालांकि असोला भाटी में तेंदुओं का दिखना नया नहीं है। लेकिन तेंदुए यहां एक-दो दिन से ज्यादा नहीं रुकते थे। यह पहला मौका है जब दो तेंदुए यहां करीब छह महीनों से रुके हुए हैं। लग रहा है कि इन तेंदुओं को यह जगह पसंद आ गई है। यह एक फैमिली का भी हिस्सा हो सकते हैं।

वन विभाग के अनुसार, इस सेंक्चुरी को तेंदुओं के रहने लायक बनाने का काम काफी सालों से किया जा रहा है। यहां पर ट्रेस पासिंग को कम किया गया, बाउंड्री वॉल बनवाई गई और जंगली जानवरों को पर्याप्त पानी मिले, इसके लिए कुछ तालाब भी बनाए गए हैं। बीते मंगलवार को यहां देवली के पास पहाड़ी पर एक तेंदुआ दिखाई दिया। तेंदुए के पैरों के निशान भी कई जगहों पर दिखाई दे रहे हैं। यहां आने वाले पर्यटक भी तेंदुए दिखने की बात बता रहे हैं।

लॉकडाउन के बाद पर्यावरण में हुआ सुधार
वन विभाग के एक अधिकारी ने बताया कि उन्होंने नीली झील के पास एक माइनिंग पिट में तेंदुए को देखा था। डिप्टी फॉरेस्ट कंजर्वेटर (साउथ) अमित आनंद के मुताबिक, पिछले पांच सालों में यहां कई बार तेंदुए दिखे हैं। लेकिन अब लग रहा है कि पिछले कुछ समय से यहां तेंदुए रहने लगे हैं। उन्होंने बताया कि लॉकडाउन के दौरान यहां का माहौल काफी शांत हो गया था और यह जगह तेंदुओं के लिए उपयुक्त बन चुकी है। तलाब के पास तेंदुए दिखने की बातें कई बार सामने आ चुकी हैं।
डी टी सी बस रूट 806 में अनावश्यक बदलाव
यहां पर बाइक और कारों की एंट्री पूरी तरह बंद कर दी गई है जिससे अब जानवर डिस्टर्ब नहीं होते। पर्याप्त पानी के लिए चेकडैम बनाए गए हैं। अधिकारियों के अनुसार, यहां पर तेंदुआ पहली बार 2020 के अंतिम महीनों में दिखाई दिया था। यहां पर वन विभाग बंदरों को खाना डालते हैं, लेकिन बंदर खाना नहीं खा रहे थे। जिसके बाद इस बदले व्यवहार की वजह पता लगाने की कोशिश में यहां तेंदुए के पग मार्क मिले।