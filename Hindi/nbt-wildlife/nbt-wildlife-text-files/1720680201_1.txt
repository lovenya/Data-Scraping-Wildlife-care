नई दिल्ली: देश की राजधानी दिल्ली में जंगली जनवरों की खाल की तस्करी से जुड़ा बड़ा मामला सामने आया है। दरअसल दिल्ली में चार लोगों के पास से दो तेंदुओं की खाल मिली है। DRI ने इन चारों आरोपियों को गिरफ्तार कर लिया है। चारों आरोपियों को फॉरेस्ट डिपार्टमेंट के अधिकारियों के हवाले कर दिया गया है। इस मामले में आगे की जांच की जा रही है।

फॉरेस्ट अधिकारी चारों आरोपियों से पूछताछ कर पता लगाने में जुटे हैं कि तेंदुए की खाल इनके पास कहां से पहुंची। बता दें कि डीआरआई ने वन्यजीव (संरक्षण) अधिनियम, 1972 की धारा 50(1)(सी) के तहत चारों आरोपियों को गिरफ्तार किया है।