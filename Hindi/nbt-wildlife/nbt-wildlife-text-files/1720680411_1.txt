अमेरिका के एक वाइल्ड लाइफ फोटोग्राफर ने इंस्टाग्राम पर एक ऐसे जानवर का वीडियो शेयर किया है, जो काफी तेजी से इंटरनेट पर शेयर हो रहा है। ये जानवर देखने में बिल्ली जैसा है, लेकिन कद और आकार में उससे काफी बड़ा है। ये क्लिप रात के वक्त का है, जिसमें इस जानवर की आंखों को चमकते हुए देखा जा सकता है।

‘क्रिस हैनरी’ वाइल्ड लाइफ फोटोग्राफर हैं, जिनके इंस्टाग्राम पर आठ लाख से ज्यादा फॉलोअर्स हैं। वह अपने हैंडल ‘क्रिसेंरी’ से जंगली जानवरों की तस्वीरें और वीडियो शेयर करते हैं। उनके इस वीडियो को 17 हजार यूजर्स ने लाइक किया है। इसके कैप्शन में उन्होंने लिखा है- छाया में पहाड़ी शेर। जंगल की आंखें हमेशा देख रही हैं।