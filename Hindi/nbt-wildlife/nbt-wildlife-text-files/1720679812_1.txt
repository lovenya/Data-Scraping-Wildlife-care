अफ्रीका के युगांडा की एक घटना ने लोगों को चौंका दिया है, जहां एक 2 साल के बच्चे को दरियाई घोड़े (Hippo) ने निगल लिया। हालांकि, जब वहां मौजूद शख्स ने उसे पत्थर मारना शुरू किया तो हिप्पो ने उसे उगल दिया। गनीमत रही कि इस घटना में बच्चा जिंदा बच गया। 'कैपिटल एफएम युगांडा' के अनुसार, यह बच्चा रविवार को कैटवे कबाटोरो (Katwe Kabatoro) के शहर की एक झील किनारे अपने घर के पास खेल रहा था, तभी एक भूखे दरियाई घोड़े ने उसे अपने जबड़ों से पकड़ लिया। इससे पहले कि हिप्पो बच्चे को पूरी तरह से निगलता, वहां मौजूद एक शख्स ने समझदारी दिखाई और जानवर को पत्थर फेंक कर मारने लगा। ऐसे में हिप्पो ने बच्चे को उगल दिया।