लखनऊ
वन्यजीवों को शोर-शराबे और प्रदूषण से बचाने के लिए नवाब वाजिद अली शाह प्राणि उद्यान कहीं और शिफ्ट करने की कवायद फिर शुरू हुई है। डीएम ने इसके लिए जिला पर्यावरण समिति से एक माह में रिपोर्ट मांगी है।

कलेक्ट्रेट सभागार में बुधवार को जिला पर्यावरण समिति की बैठक हुई। डीएम अभिषेक प्रकाश ने बताया कि शहर में बढ़ते प्रदूषण और शोर से वन्यजीवों को हो रही परेशानी पर रिपोर्ट मांगी गई है। इसके बाद तय होगा कि कौन सी नई जगह मुफीद है। यह भी खयाल रखा जाएगा कि नई जगह पहुंचने में लोगों को परेशानी न हो। इसके लिए जू निदेशक और वन विभाग के अधिकारियों से भी रिपोर्ट मांगी गई है।

कुकरैल पिकनिक स्पॉट पहली पसंद
जू कुकरैल पिकनिक स्पॉट के आसपास शिफ्ट हो सकता है। दरअसल, पहले भी ऐसी कवायद हुई थी। तब भी कुकरैल पिकनिट स्पॉट पहली पसंद था। बाकी जगहों की अपेक्षा यहां वन्यजीवों के लिए बेहतर माहौल है।