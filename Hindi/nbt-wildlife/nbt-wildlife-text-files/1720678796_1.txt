जैसलमेर
प्रकृति भी अपने चमत्कार से कई बार आश्चर्यचकित कर देती है। ऐसा ही घटना राजस्थान जैसलमेर के डेजर्ट नेशनल पार्क में हुई है। यहां दो साल से आ रहे टिड्डी दलों ने जहां करोड़ों की फसल को चौपट कर दिया था। वहीं ये टिड्डी दल लुप्त प्राय राज्य पक्षी 'गोडावण ' के लिए फायदेमंद साबित हुआ है। दरअसल शर्मीले स्वभाव और एकांत में रहने वाले राज्य पक्षी को लेकर देश -विदेश के विशेषज्ञ चिंतित है। फेवरेबल कंडीशन नहीं होने पर मादा गोडावण प्रजनन तक नहीं करती है। लेकिन इस बार गोडावण को खाने के लिए टिड्डी के रूप में प्रोटीनयुक्त भोजन मिला और इसका फायदा यह हुआ कि इतिहास में पहली बार दो मादा गोडावण ने दो-दो अंडे दिए। जानकार भी अचंभित है कि ऐसा कैसे हो गया। आपको बता दें कि आम तौर पर यही धारणा है कि मादा गोडावण एक साल में एक बार ही प्रजनन करती है और एक ही अंडा देती है।

Rajasthan : खुश करने वाली खबर ! कोरोना संक्रमितों का आंकड़ा 1000 से भी नीचे, जयपुर में संख्या 205कैमरा ट्रेप में मिली जानकारी
मिली जानकारी के अनुसार पिछले दिनों डेजर्ट नेशनल पार्क डीएनपी के अधिकारियों को कैमरा ट्रेप में सुदासरी व चौहानी में एक ही जगह पर दो -दो अंडे नजर आए। जानकारी के अनुसार गोडावण अंडे देने के लिए घोसला तो नहीं बनाती है, लेकिन एक जगह को साफ सुथरा करके वहां अंडे देती है । फिर उसमें से नन्हा गोडावण बाहर आए, तब तक उसकी देखरेख करती है। डीएनपी क्षेत्र में इस बार सर्वाधिक प्रजनन हुआ है। इससे पहले कभी 13 नन्हें गोडावण तीन साल पहले नजर आए थे। वर्तमान में 10 से 12 नन्हें गोडावण तो डीएनपी क्षेत्र में नजर आ रहे हैं और 7 अंडे ब्रीडिंग सेंटर के लिए उठा लिए गए थे।


विदेश से विशेषज्ञ आए , लेकिन सफलता नहीं मिली
अधिकारियों के अनुसार फिलहाल 20 की संख्या तो कंफर्म है। लेकिन फील्ड फायरिंग रेंज में भी 5-7 नन्हें गोडावण होने की पूरी संभावना है। गोडावण संरक्षण के प्रयासों में सबसे सफल प्रयास कृत्रिम प्रजनन केन्द्र माना जा रहा है। अब तक करोड़ों रुपए खर्च किए गए हैं , लेकिन डीएनपी क्षेत्र में 50 से ज्यादा गोडावण नजर नहीं आए। कई बार तो यह संख्या कम भी हुई है। यहां विदेशों से विशेषज्ञ आए , लेकिन कभी भी सफलता नहीं मिली। पहली बार प्रजनन केन्द्र के रूप में सफलता मिलती नजर आ रही है। दो साल पहले सम में प्रजनन केन्द्र तैयार किया गया। यहां गोडावण के अंडों को कृत्रिम हेचिंग करवाई जा रही है। दो साल में अब तक 15 अंडे उठाए गए हैं । वर्तमान में इसमें 15 नन्हें गोडावण आराम से विचरण कर रहे हैं। अति उपवन संरक्षक, डीएनपी के विजय बोराणा कहते हैं कि इतिहास में पहली बार देखने को मिला है कि एक ही मादा ने दो अंडे दिए हैं।


जैसलमेर का डीएनपी क्षेत्र सबसे संरक्षित
आपको बता दें कि गोडावण के लिए जैसलमेर का डीएनपी क्षेत्र सबसे संरक्षित माना जाता है। यहां 70 के करीब क्लोजर भी बने हुए हैं। गोडावण प्रजनन के लिए तरह तरह के प्रयास किए जा रहे हैं। संरक्षण में लगे विशेषज्ञों का दो दशक से यही प्रयास है कि मादा गोडावण अधिक से अधिक प्रजनन करें, लेकिन अपने स्वभाव के चलते मादा गोडावण कम ही प्रजनन करती आई है। लेकिन अब धीरे धीरे परिस्थितियां अनुकूल हो रही है और प्रजनन करने वाली मादा गोडावण की संख्या बढ़ रही है।

Rajasthan : तीन शहरों में 'पारे' का मीटर डाउन, बर्फीली हवाएं बढ़ा रहीं कड़ाके की सर्दी, जानें मौसम का अपडेट

टिड्डी दल के कारण हुआ संभवएक ही मादा द्वारा दो अंडे देने के पीछे सबसे बड़ी वजह टिड्डी दल बताए जा रहे हैं। जानकारों के मुताबिक गोडावण का प्रिय भोजन टिड्डियां है। दो साल से जैसलमेर में टिड्डी दल लगातार आ रहे थे। इस दौरान गोडावण को टिड्डियों का भोजन भरपूर मिला। इस बार ज्यादा प्रजनन होने के पीछे दूसरी वजह यह बताई जा रही है कि क्लोजर क्षेत्र में बरसात भी अच्छी हुई है। रेतीले क्षेत्र में आए डीएनपी में आम तौर पर बरसात कम होती है कई बार आधे क्लोजर में बरसात होती है तो आधा सूखा रह जाता है। लेकिन इस बार अच्छी बारिश हुई है।