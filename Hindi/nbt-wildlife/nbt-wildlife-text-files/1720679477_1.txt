तेंदुए ने एक गाय का शिकार किया, वो भी हाईवे किनारे... अब सोशल मीडिया पर इस शॉकिंग घटना का वीडियो खूब देखा जा रहा है। दावा किया गया कि यह घटना उत्तराखंड (Uttarakhand) में रानीखेत (Ranikhet) के पास हुई। वायरल क्लिप में तेंदुआ अपने से कई गुना बड़ी गाय को ना सिर्फ गर्दन से दबोचकर मार देता है, बल्कि उसे खींचकर जंगल में ले जाता भी नजर आ रहा है। दिल के धड़कने बढ़ाने वाले इस लम्हे को एक राहगीर ने कार से कैमरे में कैद कर लिया, जिसके बाद वीडियो इंटरनेट पर छा गया।