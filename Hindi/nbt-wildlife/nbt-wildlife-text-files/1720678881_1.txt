कुमार सौरभ, पीलीभीत
उत्तर प्रदेश के पीलीभीत जिले में अक्सर बाघ हमले के मामले सामने आते रहते हैं, लेकिन बीते कुछ दिनों से यहां मगरमच्छों ने अपनी दहशत फैलानी शुरू कर दी है। नदी किनारे से गुजरने वाले आमजनों को मगरमच्छ लगातार अपना शिकार बना रहे हैं। सोमवार को भी एक किसान पर मगरमच्छ ने हमला कर दिया बमुश्किल किसान और उसके साथी ने मगरमच्छ से मुकाबला कर अपनी जान बचाई।

दरअसल, न्यूरिया थाना क्षेत्र के अंतर्गत आने वाले खरोसा गांव के रहने वाले आलिम और शब्बीर सोमवार को अपने खेत पर जा रहे थे। इसी दौरान खकरा नदी के किनारे से गुजरते समय नदी से निकले मगरमच्छ ने किसानों पर हमला बोल दिया और अलीम को खींचकर नदी में ले जाने लगा। मगरमच्छ हमले के दौरान शब्बीर ने साहस का परिचय देते हुए खुद को छुड़ाने के लिए मगरमच्छ से जद्दोजहद शुरू कर दी, जिसको देख अलीम की भी हिम्मत बढ़ गई और वह भी अपने साथी को बचाने के लिए पानी में उतर गया। मगरमच्छ पर कई वार करने के बाद आखिरकार मगरमच्छ ने किसान शब्बीर को अपने चंगुल से छोड़ दिया और घटनास्थल से भाग निकला।

मगरमच्छ के हमलों में 3 ग्रामीणों के कई जान
यह कोई पहला मामला नहीं है कि मगरमच्छ ने किसी ग्रामीण पर हमला किया हो। इससे पहले भी न्यूरिया थाना क्षेत्र में ही खेत पर जा रहे हैं। किसान पर हमला करते हुए मगरमच्छ ने उसे अपना निवाला बना लिया था। घटना के 2 दिन बाद किसान का शव नदी से ही बरामद हुआ था। दूसरी ओर नदी किनारे भैंस चराने गए दो मासूमों पर भी मगरमच्छ ने हमला कर उन्हें मौत के घाट उतार दिया था।

साइन बोर्ड लगाने के लिए गए थे निर्देश
जिले में लगातार हो रही मगरमच्छ हमले की घटनाओं को देखते हुए जिला प्रशासन द्वारा नदी किनारे मगरमच्छ की बहुतायत वाले क्षेत्र में साइन बोर्ड लगाने के दिशा-निर्देश जारी किए थे, ताकि ग्रामीणों को मगरमच्छ की उपस्थिति के बारे में जानकारी दी जा सके और ग्रामीणों को हमले से सुरक्षित रखा जाए।

बाढ़ के बाद सताने लगा महामारी का डर, जालौन में दूषित पानी पीने से आधा दर्जन लोग हुए बीमार
मगरमच्छों की बढ़ती संख्या हमले का कारण
शहर के बीचोंबीच बहने वाली खकरा नदी में मगरमच्छों का कुनबा लगातार बढ़ता जा रहा है। वर्तमान स्थिति की बात करें तो दो दर्जन से अधिक मगरमच्छ इस नदी में रहते हैं। वैसे तो मगरमच्छ शेड्यूल-1 का प्राणी है, लेकिन फिर भी वन विभाग द्वारा इस शेड्यूल-1 के प्राणी को संरक्षित करने और उनके भोजन की व्यवस्था करने के लिए कोई सार्थक कदम नहीं उठाया गया। जिसका नतीजा आज ग्रामीणों को भुगतना पड़ रहा है और जिले भर में लगातार मगरमच्छ के हमलों की घटनाओं में इजाफा हो रहा है।Moradabad News: DM का छात्राओं ने किया घेराव, कहा- बताएं कब तक आएगा यूपी बोर्ड का रिजल्ट
मामले पर बोले- वन्यजीव प्रेमी
जिले में लगातार बढ़ रहे मगरमच्छ के हमलों पर जानकारी देते हुए वन्यजीव प्रेमी टी.एच.खान ने बताया कि हाल ही दिनों पहले पीलीभीत में खकरा नदी किनारे स्लाटर हाउस का संचालन किया जाता था, जहां वेस्ट मटेरियल को मगरमच्छ के खाने के रूप में नदी में फेंक दिया जाता था। जिससे मगरमच्छ को भरपूर खुराक मिलती थी, लेकिन स्लाटर हाउस बंद होने के बाद अब मगरमच्छों को पर्याप्त भोजन नहीं मिल पा रहा है। नदी में इतनी बड़ी मछलियां मौजूद नहीं हैं, इसलिए भोजन की कमी के कारण अन्य जानवर और ग्रामीणों पर मगरमच्छ हमला कर रहे हैं।