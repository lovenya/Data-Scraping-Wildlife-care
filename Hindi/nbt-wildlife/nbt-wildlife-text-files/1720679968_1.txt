असम और महाराष्ट्र के बीच ज्योतिर्लिंग को लेकर विवाद ने जन्म लिया है। असम सरकार ने मंगलवार को एक विज्ञापन जारी करके भीमाशंकर नाम का देश का छठा ज्योतिर्लिंग असम में होने का दावा किया है। इस पर महाराष्ट्र कांग्रेस ने कड़ी प्रतिक्रिया दी है। कांग्रेस ने असम की बीजेपी सरकार पर शताब्दियों से हिंदू आस्था के केंद्र रहे ज्योतिर्लिंग उड़ा ले जाने का आरोप लगाया है। पार्टी नेता सचिन सावंत ने कहा है कि अब तक बीजेपी की दूसरी राज्य सरकारें महाराष्ट्र के निवेशक चुरा रही थीं, अब तो धार्मिक केंद्र उठा लेने की कोशिश की जा रही है। क्या है महाराष्ट्र में उठ रहे ऐतराज की वजह और क्यों असम यह दावा कर रहा, जानते हैं।