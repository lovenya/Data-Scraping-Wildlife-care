कभी दो सिर वाला सांप देखा है? वैसे तो इंटरनेट पर ऐसे अनोखे सांपों की सैकड़ों तस्वीरें मिल जाएंगी। लेकिन इनमें से अधिकतर फोटोज एडिटेड या फोटोशॉप होती हैं! पर भैया... दक्षिण अफ्रीका के डरबन में जब एक स्नेक रेस्क्यूअर ने दो सिर वाला बेहद दुलर्भ सांप पकड़ा तो उन्होंने उसकी शानदार तस्वीरें कैप्चर करके उन्हें फेसबुक पर शेयर कर दिया, जिसके बाद मामला इंटरनेट पर वायरल हो गया। सांप को रेस्क्यू करने वाले निक इवांस ने बताया कि यह लगभग 30 सेंटीमीटर लंबा था। उन्होंने कहा, 'उसे रेंगते हुए देखना काफी दिलचस्प था... कभी-कभी सिर... विपरीत दिशाओं में जाने की कोशिश करते तो कभी वह एक सिर को दूसरे पर टिका देता।'