बिग कैट्स (शेर, बाघ, तेंदुआ, जेगुआर आदि) जंगल के खूंखार शिकारी होते हैं। चाहे हिरण हो, जंगली भैंस या फिर बंदर और कोई पक्षी... इनकी फुर्ती और गजब की ताकत के आगे उनकी एक नहीं चलती। पर सोशल मीडिया पर वायरल इस वीडियो ने बता दिया कि इनकी जबरदस्त शक्ति के सामने 'पानी की दुनिया' का बेताज बादशाह मगरमच्छ भी उनके सामने कुछ नहीं है। जी हां, इस वायरल क्लिप में महज कुछ सेकंड्स में एक जेगुआर पानी में शान से तैरते हुए मगरमच्छ का काम तमाम करता नजर आ रहा है। यही वजह है कि यह क्लिप इंटरनेट पर टॉप वायरल वीडियोज की लिस्ट में शामिल होता नजर आ रहा है।