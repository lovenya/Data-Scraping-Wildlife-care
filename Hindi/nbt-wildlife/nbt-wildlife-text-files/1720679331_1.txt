हाथियों के झुंड द्वारा हथिनी के बच्चे को तगड़ी सुरक्षा देने का एक वीडियो इंटरनेट पर छा गया है। यह क्लिप लोगों को 'बहुत खूबसूरत' लग रहा है। असल में, यह वीडियो भारतीय वन सेवा (IFS) के अधिकारी सुशांत नंदा (Susanta Nanda) ने 22 जून को ट्विटर पर शेयर किया और लिखा, 'धरती पर हाथियों के झुंड के अलावा कोई और इतनी बढ़िया सुरक्षा नहीं दे सकता, यह Z+++ है।' यह नजारा तमिलनाडु के कोयंबटूर का बताया जा रहा है। बता दें, इस क्लिप को खबर लिखे जाने तक 3 लाख 51 हजार से अधिक व्यूज और 7.7 हजार लाइक्स मिल चुके हैं। साथ ही, सैकड़ों यूजर्स लगातार अपनी प्रतिक्रिया दे रहे हैं।