अर्जुन अरविंद, बारां : राजस्थान के हाडोती (Hadoti) के जंगलों में पैंथर की संख्या लगातार बढ़ रही है। इससे वन्यजीव प्रेमी खुश हैं। लेकिन, पिछले 2 माह से बारां जिले (Baran district) के अडानी थर्मल पावर प्लांट (Adani thermal power plant) के पीछे के इलाके में मौजूद पैंथर लोगों में दहशतगर्दी फैलाकर मूवमेंट कर रहा था। कोटा वाइल्डलाइफ डिपार्टमेंट के रेस्क्यू दल ने पैंथर को पकड़ लिया। उसे बारां जिले की शेरगढ़ सेंचुरी में रिलीज भी कर दिया। कोटा वाइल्डलाइफ डिपार्टमेंट के वरिष्ठ वेटरनरी डॉक्टर विलासराव गुल्हावे ने एनबीटी से बातचीत करते हुए बताया कि पैंथर पर लगातार बारां वन विभाग का दस्ता निगरानी बनाए हुए था। शनिवार को पैंथर अडानी थर्मल पावर प्लांट के पास कवाई क्षेत्र में सीमेंट की डेढ़ फीट व्यास की पाइप लाइन में जा घुसा था। सूचना मिलने पर कोटा वाइल्डलाइफ डिपार्टमेंट (Kota wildlife department) का रेस्क्यू दल मौके पर पहुंचा और ऑपरेशन शुरू किया। करीब 7 घंटे तक कड़ी मशक्कत करते हुए उसे सुरक्षित पिंजरे में कैद किया।
11 साल की उम्र में सोई थी बच्ची, जब उठी तो 21 साल की हो चुकी थी!
पाइपलाइन को कई जगह से जेसीबी मशीन से पंचर किया
इसके पहले पाइपलाइन को कई जगह से जेसीबी मशीन के जरिए पंचर की। पैंथर (Panther) को पाइपलाइन के आउटलेट पर लाया गया, जहां पिंजरा लगा था। धीरे-धीरे उसे पिंजरे की ओर बढ़ाया। आखिर में पैंथर पिंजरे में कैद हो गया। उसे शेरगढ़ सेंचुरी (Shergarh sanctuary) के सूरपामाला वन क्षेत्र में ले जाकर सुरक्षित रिलीज किया। बारां वन विभाग (Forest department) के सहायक उप वन संरक्षक दीपक गुप्ता के मुताबिक पैंथर को रेस्क्यू करने के पहले तीन बार कवाई, अडानी इलाके में कोटा (Kota) से पिंजरा मंगवाकर रखवाया गया था। लेकिन, पेंथर पिंजरे में नहीं आया था।
सचिन तेंडुलकर के सामने ईशान किशन ने दी थी गाली, खुल गया ड्रेसिंग रूम के वायरल वीडियो का राज
शेरगढ़ सेंचुरी में अब 3 मादा और दो नर पैंथर का कुनबा
पैंथर के पकड़े जाने के बाद कवाई-अड़ानी इलाके में बसने वाले लोगों ने बड़ी राहत की सांस ली। इससे इलाके के लोगों को बड़ा खतरा था। शेरगढ़ सेंचुरी में इस पेंथर को शिफ्ट कर देने से सेंचुरी के अंदर नर पेंथर की संख्या 2 हो चुकी है। पहले से वहां 3 मादा पैंथर भी हैं। ऐसे में हाडोती की इस शेरगढ़ सेंचुरी में अब 3 मादा और दो नर पैंथर का कुनबा हो गया है। उम्मीद की जा रही है कि इन पैंथर के जोड़ों से नई जनरेशन यहां पर आबाद हो सकेगी।