Bhalu Viral Selfies : अब कैमरे के बिना जिंदगी अधूरी सी लगती है। क्योंकि इसकी मदद से हम अपनी यादों को ताजा रखते हैं। वैसे अब तो कैमरे की वजह से सबकुछ आस-पास लगने लगा है। चाहे आप सात समंदर पार हों लेकिन कैमरे के जरिए वह दूरी पलभर में खतम हो जाती है! और हां, कैमरे की मदद से बहुत से लोग अपना टैलेंट दुनिया को दिखा रहे हैं और सेलेब्रिटी भी बन रहे हैं। अब एक भालू ने कैमरे का ऐसा इस्तेमाल किया कि वह भी इंटरनेट पर वायरल हो गया है। दरअसल, जंगल में निगरानी के लिए जो कैमरा लगा था, वह एक भालू के हाथ लग गया। और फिर उसने कैमरे की मदद से अपनी एक-दो नहीं, बल्कि पूरी 400 सेल्फियां खीं ली। बताया गया कि ये तस्वीरें नवंबर 2022 की हैं। सभी सेल्फी देखने पर पता चलता है कि भालू को पोज देने का शौक था! क्योंकि उसने अलग-अलग एंगल से इन तस्वीरों को खींचा है।