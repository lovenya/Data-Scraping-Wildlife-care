पोर्ट हेडलैंड
बचपन में 'कछुए और खरगोश' की प्रेरक कहानी तो सुनी होगी कि कैसे एक कछुआ, फुर्तीले खरगोश को अपनी निरंतर चाल और अथक प्रयास से हरा देता है। आज वर्ल्ड टर्टल डे है और आज हमारे सामने आई है एक ऐसे ही कछुए की कहानी जिसके बारे सुन और पढ़कर आप भी हैरान हो जाएंगे।

यह मादा कछुआ अपने घर को निकली और घर भी कोई आसपास नहीं बल्कि 37,000 किलोमीटर दूर था। लेकिन कछुए को तो 'स्लो ऐंड स्टडी विन्स द रेस' कहावत में यकीन है। हालांकि, यहां कोई रेस नहीं लगी थी लेकिन उसे पता था कि इस मुश्किल सफर को तय करने के लिए उसे अपनी निरंतरता बरकरार रखनी होगी और बिना थके चलते रहना होगा। वह अफ्रीका से घर की तलाश को निकली और ऑस्ट्रेलिया के समुद्री तट के पास उसकी यात्रा समाप्त हुई।
    by Taboolaby TaboolaSponsored LinksSponsored LinksPromoted LinksPromoted LinksYou May LikeUnleash your inner athlete with Technosport.TechnosportShop NowUndo

इंडियन फॉरेस्ट सर्विस के अधिकारी प्रवीण कासवान ने इस कछुए की कहानी शेयर की है। उन्होंने लिखा, 'एक कछुए की घर जाने की अद्भुत यात्रा। यह योशी है और मार्च में बच्चे को जन्म देने और उनके पालन-पोषण की जगह (नेस्टिंग ग्राउंग) की तलाश करते हुए अफ्रीका से ऑस्ट्रेलिया की 37,000 किलोमीटर की यात्रा की। यह देखना बेहद अद्भुत है कि कैसे ये जीव इतनी लंबी दूरी तय करते हैं और हमें उनके नेस्टिंग ग्राउंड को बचाने की जरूरत है।' कासवान अक्सर ही वाइल्ड लाइफ की अद्भुत और अनदेखी घटनाओं को शेयर करते हैं।