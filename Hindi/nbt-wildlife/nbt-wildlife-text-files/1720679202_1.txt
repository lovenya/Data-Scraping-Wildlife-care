Leopard Attack Viral Video: यह शॉकिंग घटना हरिणाया के पानीपत की है, जहां शनिवार देर शाम वन विभाग और पुलिस की एक टीम तेंदुए को रेस्क्यू करने पहुंची थी। पर सब कुछ प्लान के अनुसार नहीं हुआ। दरअसल, रेस्क्यू के दौरान खूंखार तेंदुए ने टीम पर अटैक कर दिया और खुद को बचाने के लिए रेस्क्यू टीम ने तेंदुए पर लाठियां चला दीं। अंत में, तेंदुए को पकड़ लिया गया। लेकिन टीम के कई सदस्यों को चोटें भी आईं। सोशल मीडिया पर इस रेस्क्यू ऑपरेशन का वीडियो भी वायरल हो रहा है, जिसे देखने के बाद एक तरफ यूजर्स पुलिस और वन विभाग की बहादुरी को सलाम कर रहे हैं, वहीं दूसरी ओर कुछ यूजर्स का कहना है कि तेंदुए को पकड़ने पूरी तैयारी के साथ जाना चाहिए था। उस बेजुबान पर इस तरह से लाठियां बरसाना ठीक नहीं।