जंगल का जीवन बहुत अलग होता है। और इस जीवन को दुनिया के सामने लाने का काम करते हैं Wildlife photographers, वो ऐसे ऐसे जानवरों से दुनिया को रूबरू करवाते हैं जिनको आम जनता ने कभी देखा ही नहीं होता। लेकिन एक जानवर की तस्वीरें खींचने में उन्हें बड़ी मशक्कत करनी होती है। जैसे तेंदुए को ही ले लीजिए, यह एक शर्मिला जानवर है, जो खासतौर इंसान से दूरी बनाकर रखता है। ऐसे में Wildlife photographer के लिए यह टास्क हो जाता है कि आखिर कैसे उसकी तस्वीर खींचे। कई बार तो उन्हें कई वर्षों का इंतजार करना होता है उसकी एक झलक और परफेक्ट फोटो के लिए। इन दिनों एक ब्लैक लेपर्ड की फोटो वायरल हो रही है। लोगों ने इसे ट्विटर पर शेयर किया है। ऐसा कहा जा रहा है कि इसको खींचने के लिए फोटोग्राफर को दो वर्षों की मेहनत करनी पड़ी।