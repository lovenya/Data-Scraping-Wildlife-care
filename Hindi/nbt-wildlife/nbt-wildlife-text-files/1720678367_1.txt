देश में स्टील सिटी के नाम से मशहूर झारखंड राज्य के जमशेदपुर शहर में घूमने के लिए भी काफी कुछ है। आप यहां लेक, खूबसूरत गार्डन, स्टेडियम, वाइल्ड लाइफ सेंचुरी, धार्मिक स्थल जैसी अनेक जगहों पर घूम सकते हैं। आइए, जानते हैं झारखंड के इस शहर में आप किन-किन जगहों पर सैर-सपाटा कर सकते हैं...

Jubilee Park
जबलपुर का जुबली पार्क टाटा स्टील समूह द्वारा निर्मित किया गया है। जुबली पार्क जमशेदपुर का प्रसिद्ध पार्क है। यहां आनेवाले लोग समय मिलते ही जुबली पार्क की सैर पर जरूर आते हैं। यह पार्क दिल्ली के राष्ट्रपति भवन की तरह की खूबसूरत है। यहां स्थित म्यूजिकल फाउंटेन यहां का बड़ा आकर्षण हैं। एक-दो नहीं बल्कि सैकड़ों फाउंटेन के बीच 3 बड़े फाउंटेन हैं इस पार्क में। यहां स्केटिंग, कृत्रिम टापू, बोटिंग का मजा लिया जा सकता है। पार्क के अंदर कैफेटेरिया भी है।

डिमना लेक की सैर
डिमना लेक बेहद सुदर जगह है, जहां आप दोस्तों और परिवार के साथ फुर्सत के पल इंजॉय कर सकते हैं। झील के आस-पास का एरिया टूरिज़म के हिसाब से डिवेलप किया गया है। यह झील जमशेदपुर की प्रसिद्ध पहाड़ी दलमा की तलहटी में बनी है। यह एक कृत्रिम झील है। यानी इस झील को मानव द्वारा निर्मित किया गया है। जमशेदपुर से इसकी दूरी करीब 13 किलोमीटर है।


JRD टाटा स्पॉर्ट कॉम्प्लेक्स
जेआडी टाटा स्पॉर्ट कॉम्प्लेक्स एक बड़ा स्टेडियम है। यहां ज्यादातर फुटबॉल मैच खेले जाते हैं। या फिर एथलेटिक गेम्स और कॉम्पटिशन के लिए इसका उपयोग किया जाता है। यहां खिलाड़ियों को अच्छा माहौल और खेल के लिए जरूरी व्यवस्थाएं उपलब्ध कराई जाती हैं। अगर आपने अब तक सुकून से किसी स्टेडियम को नहीं देखा है तो आप यहां जा सकते हैं।

दलमा वाइल्ड लाइफ सेंचुरी
इस वाइल्ड लाइफ सेंचुरी में आप लाल गिलहरी, जंगली मुर्गी, जंगली सुअर, कोटरा, हिरण, लकड़बग्घा, भालू, लंगूर और हाथी प्रमुखता से देख सकते हैं। यह सेंचुरी करीब 195 वर्ग किलोमीटर के क्षेत्रफल में फैली हुई है। इस सेंचुरी को शिकारियों से बचाने के लिए यहां आनेवाले लोगों को कई टोल-नाका से होकर गुजरना पड़ता है। इस वाइल्ड लाइफ सेंचुरी की देखरेख पर काफी काम हो रहा है।
जमशेदपुर के टूरिस्ट प्लेस
भुवनेश्वरी देवी मंदिर
भुवनेश्वरी मंदिर के प्रति लोगों में बहुत आस्था है। यहां प्रतिदिन बड़ी संख्या में श्रद्धालु आते हैं। मान्यता है कि इस मंदिर में सच्चे दिल से मांगी गई मुराद जरूर पूरी होती है। नवरात्र के दिनों में यहां आनेवाले भक्तों की संख्या हजारों में होती है। अगर आप जमशेदपुर जा रहे हैं तो इस मंदिर में दर्शन करने जरूर जाएं।