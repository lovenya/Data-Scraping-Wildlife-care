बहराइच: उत्तर प्रदेश के बहराइच जिले के कतर्नियाघाट वन्यजीव अभयारण्य के धर्मापुर रेंज में घर की छत पर सोए छह साल के बालक की तेंदुए के हमले से मौत हो गई। अधिकारियों ने इसकी जानकारी दी। वन विभाग के एक अधिकारी ने बताया कि बुधवार रात अभयारण्य के धर्मापुर रेंज के जलिहा टेपरा गांव में घर की छत पर वाहिद (6) मच्छरदानी के भीतर सो रहा था।

उन्होंने बताया कि इसी बीच रात करीब 1.30 बजे घर के छप्पर से होते हुए एक तेंदुआ छत पर पहुंच गया और मच्छरदानी में से बालक को उठा ले गया। उन्होंने बताया कि गांव के लोग शोर मचाकर तेंदुए के पीछे भागे, तो भीड़ के दबाव में तेंदुआ लहूलुहान बच्चे को छोड़कर जंगल की तरफ चला गया, लेकिन अस्पताल में उपचार के दौरान बच्चे की मौत हो गई।
    by Taboolaby TaboolaSponsored LinksSponsored LinksPromoted LinksPromoted LinksYou May LikeSafety and ReliabilityMitsubishi ElectricLearn MoreUndo
सुबह उपजिलाधिकारी गांव पहुंचेधर्मापुर रेंज के वन क्षेत्राधिकारी रत्नेश श्रीवास्तव ने बताया कि घटना की सूचना मिलते ही इलाकाई फारेस्ट गार्ड ने एक निजी वाहन से बच्चे को पास के मिहींपुरवा स्थित सरकारी अस्पताल भेजा, लेकिन गंभीर रूप से घायल बच्चे को बचाया नहीं जा सका। सुबह उपजिलाधिकारी संजय कुमार एवं वन विभाग की टीम घटनास्थल पर पहुंची। मृत बच्चे के शव का पोस्टमॉर्टम कराया जा रहा है और परिवार को 10 हजार रुपये की तात्कालिक सहायता दी गई है। शासन से अनुमन्य पांच लाख की सहायता दिलाने की औपचारिकता पूरी की जा रही है। गौरतलब है कि करीब दो माह पूर्व इसी गांव से तेंदुआ एक बच्‍ची को उठा ले गया था। बच्ची को बचाया नहीं जा सका था।