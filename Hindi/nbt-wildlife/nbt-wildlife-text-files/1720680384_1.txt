नई दिल्ली: सैनिक फार्म से तेंदुए की जंगल की तरफ जाने की उम्मीद कमजोर पड़ गई है। लोगों ने इलाके में ही तेंदुए के पैर के ताजा निशान देखे हैं, जिसका विडियो बनाकर सरकार की वन विभाग की टीम को दिया है। फॉरेस्ट डिपार्टमेंट की टीम एक बार फिर तेंदुए को ढूंढने में जुट गई है। सूत्रों के मुताबिक, तेंदुए के ढूंढने के लिए तीन जगह स्पेशल कैमरे लगाए जाएंगे।फिर मंडरा रहा तेंदुए का सायामंगलवार को तेंदुए की तलाश में 4 दिन से जुटी दिल्ली वन विभाग की टीम ने माना लिया था कि तेंदुआ असोला के जंगल में चला गया है। तेंदुआ वहीं से आया था। इसके बाद सैनिक फार्म के लोगों की एक रात आराम से गुजरी, लेकिन बुधवार को फिर से हड़कंप मच गया। लोगों ने 'डब्ल्यू' 21 लेन की खाली जमीन पर पड़ी रेत पर तेंदुए के निशान देखे हैं। उन्होंने मोबाइल से वीडियो बनाकर उसे लोगों को शेयर किया। इससे सैनिक फार्म और आसपास की कॉलोनियों में डर का माहौल है।
घर बैठे कमाएं हजारों! क्या आपने भी पढ़ा है यह मेसेज, हो जाएं सावधान

मिले तेंदुए के पंजे के निशानसैनिक फार्म आरडब्ल्यूए के प्रेजिडेंट हरदीप सिंह भल्ला ने बताया कि उस लेन में रहने वाले एक परिवार ने बताया कि बुधवार सुबह उनका जर्मन शेफर्ड डॉग डर के कारण काफी भौंक रहा था। वह घर के गार्डन में भी नहीं जा रहा था। उन्हें आशंका है कि घर के आसपास ही तेंदुआ है। इसी दौरान लेन 21 में तेंदुए के पैर के निशान की जानकारी मिली। लोगों का आरोप है कि फॉरेस्ट विभाग की टीम ने बांध रोड के पार कैंप में रहने की बात की थी। वहीं पर जाल बिछाया हुआ है, लेकिन मौके पर कोई मेंबर मौजूद नहीं था। काफी भाग-दौड़ करके टीम को बुलाना पड़ा।


स्पेशल कैमरे का इस्तेमाल करेगी फॉरेस्ट टीमलोगों का आरोप है कि फॉरेस्ट टीम को सैनिक फार्म के लोग ही शुरू से लेकर अब तक तेंदुए के पैरों के निशान दे रहे हैं। टीम के पास असोला जंगल की तरफ तेंदुए के जाने के कोई प्रमाण नहीं हैं। ऐसे में किस आधार पर माना जाए कि तेंदुआ जंगल की तरफ चला गया है। वहीं वन विभाग के एक अधिकारी ने बताया कि रात तक 3 स्थानों पर विशेष प्रकार के कैमरे लगा दिए जाएंगे। यह महंगे कैमरे जानवरों का पता लगाने में काफी मदद करते हैं।