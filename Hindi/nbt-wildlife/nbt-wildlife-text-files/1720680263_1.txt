पानी की दुनिया रहस्यमय जीवों से भरी है। सोशल मीडिया पर आए दिन ऐसे जानवरों की तस्वीरें वायरल होती हैं, जिन्हें देखकर हम हक्के-बक्के रह जाते हैं। ताजा फोटो भी कुछ ऐसी ही है। इस तस्वीर में समंदर से अचानक एक विशालकाय और भयानक चेहरा निकलता हुआ नजर आ रहा है। लेकिन असल में जो आप देख रहे हैं वह एक स्टारगेजर मछली (Stargazer Fish) है, जिसने खुद को मूमध्य सागर (Mediterranean Sea) के रीतेल तल में दबा रखा है। इस अद्भुत दृश्य को इटली के मशहूर अंडरवाटर फोटोग्राफर पियेत्रो फॉर्मिस (Pietro Formis) ने कैप्चर किया। यह फोटो इस वर्ष के 'वाइल्डलाइफ फोटोग्राफर ऑफ द ईयर' में अत्यधिक प्रशंसा पाने वाली तस्वीरों में से एक है। और हां, यह फोटो सोशल मीडिया पर भी चर्चा में है।