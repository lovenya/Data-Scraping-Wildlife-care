जयपुर: प्रदेश की राजधानी जयपुर (Jaipur Rajasthan ) में गुरुवार का दिन चंदवाजी इलाके (Chandwa ji jaipur ) के लोगों के लिए दहशतभरा रहा। यहां इलाके में बृहस्पतिवार को एक तेंदुए के हमले (Leopard attack) में तीन लोग घायल हो गए।प्राप्त जानकारी के अनुसार, एक तेंदुआ जंगल के रास्ते होते हुए देर रात करीब 2.30 बजे छोटी बस्ती, मोटुका बास ढाणी में घुस गया था। इसके बाद उसने वहां सो रहे ग्रामीणों (Villagers) पर हमला कर दिया। यहां तेदुएं ने सो रहे परिवार पर अचानक हमला कर दिया। इस दौरान तीन लोग एक दंपति के साथ उनके बेटे तेदुएं के आक्रंमण से घायल हो गए इसके बाद तेंदुआ अपेक्स यूनिवर्सिटी की इमारत में घुस गया। यूनिवर्सिटी में तेंदुए के घुसने की खबर के बाद यहां दहशत व्याप्त हो गई। यहां स्टू़डेंट्स और स्टॉफ डर के कारण परेशान रहे।चंदवाजी के थानाधिकारी दिलीप सिंह ने बताया कि वन विभाग की टीम ने गुरुवार सुबह विश्वविद्यालय भवन में तेंदुए को बेहोश किया। यहां वन विभाग की टीम पहुंची। इसके बाद उन्होंने तेदुएं में ट्रेंकुलाइज कर सुरक्षित स्थान पर भेज दिया। वन विभाग की टीम ने बताया कि चंदवाजी इलाके में तेंदुए होने की सूचना मिलने के बाद टीम यहां पहुंची। इसके बाद तेंदुएं को ट्रेंकुलाइज किया गया।

मिस्टर बैलेट बॉक्स हवाई जहाज से पहुंचे जयपुर, राष्ट्रपति चुनाव से हैं इनका गहरा नाता, जानिए पूरा मामला


उन्होंने बताया कि गंभीर रूप से घायल एक व्यक्ति को जयपुर के एसएमएस सरकारी अस्पताल में भर्ती कराया गया है । साथ ही दो का कस्बे में इलाज चल रहा है। बता दें कि चंदवाजी जयपुर-दिल्ली राजमार्ग पर पहाड़ियों के पास स्थित है। यहां जंगल से अक्सर वन्यजीव रिहायशी इलाके में आ जाते हैं।