गुवाहाटी विशाल ब्रह्मपुत्र नदी के किनारे में बसा पूर्वी-उत्तर भारत में असम का सबसे बड़ा नगर है। हिमालय पर्वत श्रृंखलाओं की शानदार पहाड़ियों के बीच स्थित, गुवाहाटी न केवल अपने आप में एक आकर्षण है, बल्कि कई अन्य उत्तर पूर्व गंतव्यों के लिए एक पर्यटक लिंक बिंदु भी है। जिस वजह से आपको इसके आसपास कई खूबसूरत जगह वीकेंड के लिए प्लान करने को मिल जाएंगी जैसे गुवाहाटी से शिलांग, तेजपुर और चेरापूंजी आदि। यहां हर तरह के यात्रियों के लिए कुछ न कुछ जरूर है, फिर चाहे वो प्रकृति प्रेमी हो या एडवेंचर प्रेमी हो। आपको भी इसके आसपास की खूबसूरती को इस वीकेंड जरूर एक्सप्लो करना चाहिए।