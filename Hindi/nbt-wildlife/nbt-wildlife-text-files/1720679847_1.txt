सोशल मीडिया पर टाइगर के हमले का एक मशहूर वीडियो फिर से वायरल हो रहा है, जिसे एक ट्विटर यूजर ने साझा किया है। इस क्लिप को देखकर बहुत से लोग दंग रह गए। दरअसल, वायरल क्लिप में देखा जा सकता है कि हाथी पर कुछ लोग सवार है। वह जंगल सफारी का लुत्फ उठा रहे हैं। तभी अचानक झाड़ियों के बीच से एक टाइगर निकला और हाथी पर बैठे महावत की तरफ कूदते हुए झपट पड़ा। महावत छड़ी के सहारे बाघ को भगाने की कोशिश करता है। लेकिन अचानक हुए इस हमले में लोग संभल नहीं पाए थे और घायल हो गए। हालांकि, इस घटना को लंबा समय हो चुका है पर आज भी इसका वीडियो देखकर लोगों के रोंगटे खड़े हो जाते हैं।