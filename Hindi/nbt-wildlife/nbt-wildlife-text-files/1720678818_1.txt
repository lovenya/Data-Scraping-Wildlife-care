अलवर
राजस्थान के अलवर के भिवाडी में बच्चों ने पक्षी प्रेम दिखाते हुए एक मिसाल कायम करते हुए लोगों को इंसानियत ओर मानवता का पथ पढ़ाया है। बच्चों के प्रयास के चलते एक चिड़िया के चूजे को उसकी मां से मिलाने के रेस्क्यू ऑपरेशन चलाया गया । इसके चलते डेढ़ घण्टे पूरे एरिया की बिजली सप्लाई काटी गई और क्रेन की मदद से चूजे को बिजली के पोल पर बने घोंसले तक सुरक्षित पहुंचाया गया।अनोखा मामला: बहन के आशिक को सबक सिखाने के लिए बना लड़की, शराब पी , लॉन्ग ड्राइव पर गया, फिर कुछ ऐसा हुआ , पुलिस ने धर लिया


बच्चों ने चूजे को नीचे गिरे देखा, तो उनके मन में उठी ये भावनाएं
दरअसल भिवाड़ी के आलमपुर गांव में एक बिजली के पोल पर चिड़िया के घोसले से उसका एक नवजात बच्चा (चूजा) जमीन पर आ गिरा । नीचे पड़े बच्चे को वहां पर खेल रहे कुछ बच्चों ने देख लिया । इसके बाद उनके मन में यह भावना जागृत हुई कि कहीं इस बच्चे को कुछ जानवर ना उठा ले जाए। इसलिए बच्चे उस चूजे को अपने घर ले जाने पर बात कर रहे थे। तभी वहां से गुजर रही अदिती दायमा व साक्षी दोनों बहने सामने आई व उन्होंने वहां पर पास में खेल रहे और बच्चों को भी बुला लिया । उस चूजे के प्रति बच्चों के दिल में एक सहानुभूति और प्रेम की लहर दौड़ पड़ी और वो दोनों बहने चूजे को उठाकर घर ले आई, उसे रात भर घर में ही रखा दाना पानी भी दिया।

बालिकाओं ने पिता को बताया, किया उनसे आग्रह
सुबह बच्चों ने अपने पिता पूर्व पार्षद महिपाल से कहा कि इस चूजे की मां अपने बच्चे के बिना नहीं रह पाएगी। वह परेशान हो रही होगी। इसे इसकी मां तक पहुंचाना है । इस बात को सुनकर बच्चों के माता पिता के दिल में भी उस चूजे के प्रति सहानुभूति उमड पडी और पिता ने विद्युत विभाग अधिशासी अभियंता राजेंद्र सैनी को फोन कर तुरंत ही विद्युत सप्लाई को बंद करवाया और तुरंत ही फोन कर जेसीबी को बुलवाया। जेसीबी के जरिए उस चूजे को खंभे पर स्थित घोंसले तक पहुंचाने का प्रयास किया गया, लेकिन सफलता नहीं मिली। इसके बाद मौके पर आसपास से काफी लोग एकत्रित हो गए। तभी बच्चों के पिता ने फोन कर क्रेन को बुलाया और काफी मशक्कत के बाद क्रेन के द्वारा चिड़िया के चूजे को उसके घोंसले तक सही सलामत पहुंचाने में सफलता प्राप्त की।

ऊपरवाले का इंसाफ : मुंबई के मंदिर से चोरी कर अजमेर की दरगाह के पास आ छुपा था शातिर चोर, गिरफ्तार

बिजली विभाग और आमजन ने पेश की मानवता की मिसालघोंसले पर अपने बच्चों को देखकर चिड़िया चह- चहाने लगी और इधर चूजे को अपनी मां के पास देख कर बच्चों के चेहरे पर सुकून देखा गया। एकत्रित हुए सभी लोगों ने बच्चों की इस भावना को काफी सराहा। इस पूरे घटनाक्रम में विद्युत विभाग के अधिकारियों और आमजन ने पूरा सहयोग कर एक मानवता की मिसाल पेश की है। बिजली निगम के एक्सईएन एस सी महावर ने बताया कि एक पक्षी के चूजे को उसके मां बाप तक घोंसले में पहुंचाने के लिए उत्साह बच्चों के जरिये उनके पास जनप्रतिनिधियों ने पहुंचाया, तो उन्होंने डेढ घंटे पॉवर सप्लाई काट कर रखी, फिर क्रेन से घोंसले तक पक्षी के चूजे को पहुंचाया गया।