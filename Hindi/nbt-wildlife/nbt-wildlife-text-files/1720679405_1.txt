बहराइच: कतर्नियाघाट वन्यजीव विहार (Katarniaghat Wildlife Sanctuary) में इंसान और जंगली जानवरों के बीच संघर्ष में हर वर्ष लगभग 9 से 12 तक मौते और 50 से अधिक हमले रिकॉर्ड किए जाते हैं। इन हमलों को कम करने के लिए अब एनाइडर डिवाइस लगाई जाएगी, जिससे इन हमलों में कमी आने की संभावना है। एनाइडर डिवाइस सौर्य ऊर्जा से चलने वाला एक ऐसा यंत्र है, जो रोशनी और आवाज निकालता है। इस डिवाइस को जंगल में उन स्थानों पर लगाया जाता है, जहां से जानवर निकलकर खेतों की ओर जाते है।

जैसे ही जंगली जानवर एनाइडर से सौ मीटर की रेंज में आता है, वैसे ही यह आवाज निकालने लगता है और रौशनी छोड़ने लगता है। इससे जंगली जानवर फिर जंगल की ओर लौट जाता है। फारेस्ट विभाग के आंकड़ों के अनुसार वर्ष 21-22 में जंगली जानवरों के हमलों में 9 जाने गई थी और 51 हमले रिकॉर्ड किए गए थे। वर्ष 22-23 में अब तक जंगली जानवरों ने 7 लोंगों को अपना निवाला बना लिया है और 24 हमले हो चुके है।

50 एनाइडर डिवाइस कतर्नियाघाट में लगाने की तैयारी
कतर्नियाघाट में टाइगर, तेंदुआ, हाथी और मगरमच्छ के ही हमले रिकार्ड किए गए है। इस वर्ष टाइगर ने 3, तेंदुए ने 2 और मगरमच्छ ने 2 लोंगों को मार दिया है। जंगली जानवरों और इंसानों के बीच लगातार हो रहे हमलों को ध्यान में रखते हुए कतर्नियाघाट डिवीजन ने शासन से 50 एनाइडर डिवाइस की मांग की है।

20 गांव किए गए चिह्नितप्रभागीय वनाधिकारी आकाश बधावन ने बताया कि जंगल के करीब 20 ऐसे गांव चिह्नित किए गए है। इनमें जंगली जानवरों के हमले अधिक होते हैं। इसलिए पहले फेस में उन्ही इलाकों में यह डिवाइस लगाई जाएगी। उन्होंने यह भी बताया कि यह अभी तक कॉर्बेट नेशनल पार्क में लगाए गए हैं, जिनका परिणाम काफी अच्छा रहा है।
रिपोर्ट - अजीम मिर्जा
अब NBT ऐप पर खबरें पढ़िए, डाउनलोड करने के लिए यहां क्लिक करें