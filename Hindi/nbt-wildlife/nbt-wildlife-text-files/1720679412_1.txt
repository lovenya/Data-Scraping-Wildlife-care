बैंकॉक : थाईलैंड के एक एयरपोर्ट पर दो भारतीय महिलाओं को गिरफ्तार किया गया है। ये महिलाएं अपने बैग में 100 से ज्यादा जीवित जानवरों की तस्करी करने का प्रयास कर रही थीं जिसमें आर्मडिलोस, सांप और पॉर्क्यूपाइन जैसे जीव शामिल हैं। इसका खुलासा तब हुआ जब रविवार को थाईलैंड में बैंकॉक के सुवर्णभूमि एयरपोर्ट पर नित्या राजा और जकिया सुल्ताना एक्स-रे मशीन में से होकर गुजरीं।

डेलीमेल की खबर के अनुसार, थाईलैंड जंगली जानवरों की तस्करों का एक बड़ा ट्रांजिट हब है। यहां से इन जानवरों को वियतनाम या चीन ले जाया जाता है जहां ये पारंपरिक दवाइयों में इस्तेमाल किए जाते हैं। अधिकारियों ने 50 गिरगिट, 35 कछुए, 20 सांप, दो आर्मडिलोस और दो वाइट पॉर्क्यूपाइन्स बरामद किए हैं जिन्हें महिलाएं अपने दो बैग में ले जा रही थीं। अधिकारियों को दो गोह मृत अवस्था में और सभी सरीसृप डिहाइड्रेशन की हालत में मिले हैं।
थाईलैंड में खुलेआम गांजा पीने की मिली आजादी, झूम उठे लोग, बना एशिया का पहला देश
थाईलैंड-म्यांमार सीमा पर पकड़ी जाती है तस्करी
नेशनल पार्क, वाइल्डलाइफ एंड प्लांट कन्जर्वेशन डिपार्टमेंट ने कहा कि सभी जीवों का इलाज किया जा रहा है और इन्हें किसी ब्रीडिंग सेंटर या प्राणी उद्यान भेज दिया जाएगा। एयरपोर्ट के वाइल्डलाइफ इंस्पेक्शन ऑफिस के प्रमुख सैथोन कोंगगोएन ने कहा, 'इस तरह के मामले सामने आते रहते हैं क्योंकि भारत में ये जानवर ऊंचे दामों पर बिकते हैं।' उन्होंने कहा, 'जानवरों की तस्करी अक्सर थाईलैंड-म्यांमार सीमा और स्थानीय हवाईअड्डों पर पकड़ी जाती है।'

जानवरों की कीमत 4 लाख रुपएअधिकारी ने अनुमान लगाया कि थाईलैंड में जन्मे इन जानवरों की कीमत लगभग 5,600 डॉलर (4.42 लाख रुपए) हो सकती है। दोनों महिलाओं पर वाइल्डलाइफ प्रिजर्वेशन एंड प्रोटेक्शन एक्ट, एनिमल एपिडेमिक्स एक्ट और कस्टम एक्ट के उल्लंघन का आरोप लगाया गया है। उन्हें एयरपोर्ट के एक पुलिस स्टेशन में हिरासत में लिया गया है।