जब शेर झुंड में अटैक करते हैं तो शिकार का बचना मुश्किल ही नहीं नामुमकिन हो जाता है। लेकिन एक मां ने खूंखार शिकारियों से अपने बछड़े को बचाने के लिए खुद की जान दे दी। सोशल मीडिया पर इस दिल को छू लेने वाली घटना का वीडियो वायरल हो रहा है। जंगल की दुनिया में भूख का राज चलता है। यहां खूंखार शिकारी मौके की तलाश में रहते हैं। अब चाहे वह कोई बछड़ा हो या फिर व्यस्क भैंस, उन्हें अपनी भूख मिटाने से मतलब है। यही हुआ एक भैंस के साथ। दरअसल, शेरों के झुंड ने एक बछड़े को दबोच लिया था। बछड़े की मां ने बहादुरी दिखाई और बच्चे को बचाने के लिए शिकारियों भिड़ गई। शेरों ने बछड़े को तो छोड़ दिया लेकिन उन्होंने भैंस को ही अपना शिकार बना लिया। सोशल मीडिया यूजर्स इस वीडियो को देखकर बोल रहे हैं कि यह मां ही कर सकती है। वैसे इस पूरे मामले पर आपका क्या कहना है? कमेंट में बताइए।