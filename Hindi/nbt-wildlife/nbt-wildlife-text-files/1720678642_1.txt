किन्नरसानी वाइल्डलाइफ सैंक्च्युरी तेलंगाना के खम्मम जिले में किन्नरसानी बांध के पास स्थित है। पलवांचा से इसकी दूरी 11.5 किमी. और भद्राचलम से 40 किमी. है। गोदावरी नदी के दाहिने किनारे पर स्थित ये वाइल्डलाइफ सैंक्च्युरी डांडाकरण्या फॉरेस्ट का भी हिस्सा है। किन्ररसानी नदी के नाम से ही इस वाइल्डलाइफ सैंक्च्युरी का नाम पड़ा। यह नदी इस सैंक्च्युरी को बांटती है। किन्ररसानी वाइल्डलाइफ सैंक्च्युरी तकरीबन 635.4 वर्ग किमी. में फैली हुई है।

जाने का सही समय
इस वाइल्डलाइफ सैंक्च्युरी में घूमने का सही समय जून से अक्टूबर के बीच है क्योंकि इसके बाद ठंड बढ़ने से ज्यादातर वन्यजीव बाहर नहीं निकलते। अगर आप अक्टूबर के बाद यहां आ रहे हैं तो शायद आपको कम ही वन्यजीव देखने को मिलें।

वन्यजीवों का घर
यह सैंक्च्युरी बहुत से वन्यजीवों का घर है। इनमें से प्रमुख चिंकारा, हिना, गौर, पैंथर्स, जंगली सुअर, चौइंगहास, सांबर, ब्लैक बक्स, बाघ, स्थोलू, जैकाल्स जैसे जीव हैं। यहां आपको कई तरह के पक्षियों का भी प्रजातियां मिल जाएंगी, जिनमें सबसे ज्यादा मशहूर टील्स, स्पूनबिल्स, नुक्टास और कबूतर हैं। इस सैंक्च्युरी में रेप्टाइल्स की भी कई प्रजातियां पाई जाती हैं, जैसे वाइपर्स, पाइथन, कोबरा, क्रेट्स, पैराकिट्स, मगरमच्छ, मॉनिटर लिजर्ड।

स्पीति घाटी में बढ़े विलुप्तप्राय स्नो लेपर्ड
कैसे जाएं
इस वाइल्डलाइफ सैंक्च्युरी में आप अपनी सुविधानुसार किसी भी तरह से जा सकते हैं। हैदराबाद यहां से सबसे करीबी एयरपोर्ट है। अगर आप यहां ट्रेन से आना चाहते हैं तो इस सेंचुरी से केवल 25 किमी. दूर भद्राचलम रेलवे स्टेशन है। इसके अलावा सड़क मार्क के जरिए भी आप यहां पहुंच सकते हैं।