Lion Viral Video On Internet: जंगल का एक वीडियो सोशल मीडिया पर खूब देखा जा रहा है। इसमें बब्बर शेर एक भैंस का शिकार करता नजर आ रहा है। हालांकि, भैंस का शिकार उसके लिए इतना आसान भी नहीं होता। पहले वह भैंस के पीछे भागता है, लेकिन जैसे ही भैंस पलटकर उसका मुकाबला करने की कोशिश करती है तो शेर उसे दबोचकर उसका काम तमाम कर देता है। इस वीडियो को 'रणथम्बोर टाइगर सफारी' नाम के पेज से पोस्ट किया गया था, जिसे अबतक हजारों बार देखा जा चुका है। साथ ही, यूजर्स इस पर प्रतिक्रिया दे रहे हैं। जैसे एक यूजर ने लिखा- पहला नियम, कभी अपनी पीठ मत दिखाओ। जबकि अन्य यूजर्स इस दृश्य को देखकर भावुक हो गए। वैसे जंगल का तो नियम है अपनी भूख मिटाने के लिए ताकतवर शिकारी कमजोर जानवरों को निपटा देते हैं।