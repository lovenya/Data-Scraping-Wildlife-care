अगर आपको लगता है कि मॉनसून सीजन के दौरान देश के सभी नैशनल पार्क्स, सैंक्च्युरीज और वाइल्ड लाइफ रिजर्व क्षेत्र बंद हो जाते हैं तो आप गलत हैं। देशभर में मौजूद नैशनल पार्क्स में से कुछ ऐसे भी हैं जो बारिश के मौसम में भी खुले रहते हैं। इन जगहों पर आप बारिश के मौसम में बूंदों की मस्ती और चारों तरफ मौजूद हरियाली के बीच वाइल्ड लाइफ सफारी का मजा ले सकते हैं। ऐसे में अगर आप भी नेचर लवर और वाइल्ड लाइफ पसंद करने वाले हैं और बारिश में भीगने से आपको परहेज नहीं है तो अपना बैग पैक करें और पहुंच जाएं देश के उन नैशनल पार्क्स और सैंक्च्युरीज में जो बारिश के मौसम में भी खुले रहते हैं...

पेरियार नैशनल पार्क, केरल
पूरे दक्षिण भारत के साथ ही गॉड्स ओन कंट्री केरल में भी मॉनसून का सीजन अपने पूरे शबाब पर रहता है और इस दौरान पेरियार नैशनल पार्क जाकर जंगल की शांति और सुकून को महसूस करने का अपना अलग ही मजा है। टाइगर और एलिफेंट रिजर्व के लिए मशहूर पेरियार बारिश के मौसम में हर वक्त खुला रहता है। वैसे तो बारिश के दौरान नैशनल पार्क में आपको सारे जानवर नजर नहीं आएंगे लेकिन आप हाथी और पक्षियों की कई प्रजातियों को देख सकते हैं। साथ ही आप मॉनसून के दौरान पेरियार लेक में बोट राइड का मजा भी ले सकते हैं।
पेरियार नैशनल पार्क, केरलरणथम्भौर नैशनल पार्क, राजस्थान
राजस्थान की राजधानी जयपुर से 130 किलोमीटर दूर सवाई माधोपुर जिले में स्थित है रणथम्भौर नैशनल पार्क जो बारिश के मौसम में भी आपका स्वागत करने के लिए तैयार रहता है। इस दौरान नैशनल पार्क में मौजूद हरियाली और यहां का सुहावना मौसम वाइल्ड लाइफ को एक्सप्लोर करने का बेहतरीन मौका देता है। मॉनसून सीजन में यहां आपको पशु-पक्षी, रेंगने वाले जंतू और कई दूसरे जीव जंतुओं की ढेरों प्रजातियां देखने को मिलेंगी। हालांकि बारिश के मौसम में पूरा नैशनल पार्क पर्यटकों के लिए खुला नहीं रहता बल्कि सिर्फ 3 जोन ही ऐसे हैं जहां आप जा सकते हैं।
रणथम्भौर नैशनल पार्क, राजस्थानवैली ऑफ फ्लावर नैशनल पार्क, उत्तराखंड
अडवेंचर ऐक्टिविटीज खासकर ट्रेकिंग पसंद करने वालों के लिए उत्तराखंड का वैली ऑफ फ्लावर सबसे पसंदीदा जगह है। साथ ही वैली ऑफ फ्लावर नैशनल पार्क देश का सबसे बेहतरीन वाइल्ड लाइफ रिजर्व है जो मॉनसून की पहली बारिश के साथ ही ऐसा लगता है मानो जीवित हो गया हो। वैसे तो आप यहां पूरे साल कभी भी जा सकते हैं लेकिन बारिश के मौसम में यहां की खूबसूरती देखते ही बनती है जब पूरा इलाका रंग-बिरंगे कार्पेट के जैसा दिखने लगता है। आप यहां जंगली फूलों के कई किस्मों के साथ ही स्नो लेपर्ड, एशियाटिक ब्लैक डियर, मस्क डियर, ब्राउन बेअर, रेड फॉक्स, ब्लू शीप और तितलियों की कई वरायटी को भी देख सकते हैं।

हेमिस नैशनल पार्क, जम्मू-कश्मीर
ऊंची-ऊंची पहाड़ियां, शोरगुल से दूर है जम्मू-कश्मीर के लद्दाख जिले में स्थित हेमिस नैशनल पार्क। यह पार्क जितने एरिया में फैला हुआ है उस हिसाब से यह देश की सबसे बड़ी वाइल्ड लाइफ सैंक्च्युरी हैं जहां एक से एक दुर्लभ प्रजातियों के जानवर पाए जाते हैं। अपने स्नो लेपर्ड्स के लिए भी यह नैशनल पार्क काफी फेमस है। मॉनसून के दौरान आपको इस नैशनल पार्क का रिफ्रेशिंग साइड दिखता है और आप जंगली जानवरों को भी आसानी से देख सकते हैं।
हेमिस नैशनल पार्क, जम्मू-कश्मीरकाबिनी नैशनल पार्क, कर्नाटक
काबिनी नैशनल पार्क वैसे तो सालों भर खुला रहता है लेकिन यहां जाने का बेस्ट टाइम जुलाई से अक्टूबर के बीच ही है। इसी बात से आप अंदाजा लगा सकते हैं कि बारिश के मौसम में यहां की प्राकृतिक खूबसूरती कितनी बेहतरीन लगती होगी और इसीलिए बड़ी संख्या में लोग मॉनसून के दौरान ही यहां आना पसंद करते हैं। यह देश का मोस्ट विजिटेड नैशनल पार्क है जहां आप ट्रू सेंस में वाइल्ड लाइफ का अनुभव कर सकते हैं। यहां आपको सांभर, लेपर्ड, पैंथर, स्पॉटेड डियर और चितल जैसे कई जानवर तो दिखेंगे ही साथ ही पक्षियों की भी 250 से ज्यादा प्रजातियां दिख जाएंगी। साथ ही नैशनल पार्क में एक डैम भी है जिसे देखने जरूर जाना चाहिए।