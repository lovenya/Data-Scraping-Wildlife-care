स्मार्टफोन के जमाने में फोटोग्राफरों की कमी नहीं है। चाहे किसी एतिहासिक जगह हो या फिर जंगल सफारी... लोग सबकुछ कैमरे में कैद कर लेते हैं। इसके बाद सोशल मीडिया पर रील बनाकर डालते हैं। कुछ लोगों की रील वायरल हो जाती है, तो कुछ को निराश होना पड़ता है। लेकिन फोटोग्राफी कोई आसान काम नहीं है। यह एक आर्ट है, जिसमें उस्ताद होने के लिए पढ़ाई लिखाई से लेकर फ्रेम आदि की समझ भी डेवलेप करनी होती है। तभी तो फोटोग्राफर... फोटोग्राफर ही होता है। वह हर कैमरे से एक ऐसा लम्हा कैप्चर करते हैं जिन्हें देखकर दुनिया उनकी मुरीद हो जाती है। एक ऐसे ही छायाकार हैं शाह जंग, जिनकी नजरों से हम जंगल को करीब से देख पाते हैं।