कोटा : राजस्थान के कोटा शहर से प्रदेश के वन्यजीव प्रेमियों के लिए अच्छी खबर आई है। यहां कोटा के अभेड़ा बायोलॉजिकल पार्क में आज से बाघ बाघिन को डिस्प्ले किया गया है। ऐसे में यहां आने वाले विजिटर को अब बाघ बाघिन के दीदार होने लगे हैं। लंबे समय से बायोलॉजिकल पार्क में बाघ बाघिन के जोड़े का इंतजार था। बाघ बाघिन के नहीं होने से आने वाले विजिटर बड़े मायूस होकर यहां से लौटते थे। अब उन्हें यहां पर एनक्लोजर में एक साथ बाघ नाहर और बाघिन महक नजर आएगी।

21 दिन पहले लाया गया था कोटा
वन विभाग के सहायक उप वन संरक्षक राज बिहारी मित्तल से इस संबंध में जानकारी दी है। अधिकारी के मुताबिक जयपुर के नाहरगढ़ बायोलॉजिकल पार्क से बाघ बाघिन के इस जोड़े को शिफ्ट किया गया है। 21 दिन पहले कोटा के अभेड़ा बायोलॉजिकल पार्क में इन्हें शिफ्ट किए जाने के बाद लगातार इनकी मॉनिटियरिंग की जा रही थी। तब से यह क्वॉरेंटाइन थे। 21 दिन पूरे होने पर सेंट्रल जू अथॉरिटी (सीजेडए) की गाइडलाइन के मुताबिक इन्हें आज डिस्प्ले कर दिया गया।
Kota के अभेड़ा बायोलॉजिकल पार्क में होने लगे बाघ बाघिन के दीदार, आप भी देखें खूबसूरत वीडियो

मेडिकल रिपोर्ट सही पाए जाने के बाद किया डिस्प्लेयह अब एनक्लोजर में विजिटर को दिखाई पड़ रहे हैं। क्वारेंटाइन के दौरान पूरे समय चिकित्सा निगरानी में इन्हें रखा गया था। चिकित्सा रिपोर्ट मिलने के बाद उप वन संरक्षक के निर्देश पर इन्हें आज डिस्प्ले कर दिया गया। बुधवार को अभेड़ा पहुंचे लोगों ने बाघ बाघिन के जोड़े का दीदार करते हुए खुशी जताई। बाघ बाघिन को देखने की खुशी उनके चेहरे पर उनके चेहरे पर साफ झलक रही थी।