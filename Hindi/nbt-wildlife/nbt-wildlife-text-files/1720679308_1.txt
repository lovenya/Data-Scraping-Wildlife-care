बाजीराव मस्तानी फिल्म में एक डायलॉग है, 'चीते की चाल, बाज की नजर और पंडित बाजीराव की तलवार पर संदेह नहीं करते।' अब बाज की बात करें तो बाज शिकार अपनी नजर और पंजों के बल पर ही करता है। और शिकार चाहे कहीं भी छुप जाए, कहीं भी भाग ले एक बार बाज की नजर ऊपर से उसपर पड़ गई तो उसे कोई नहीं बचा सकता। अगर आपको यकीन नहीं होता तो हम आपको इसकी एक मिसाल दिखा सकते हैं। जिसे इंस्टा पर शेयर किया गया है।

पहले आप ये छोटा सा वीडियो देखिए
View this post on InstagramA post shared by pigeons- Kashmir (@pigeons_kashmir)

क्या होता है इस वीडियो में?

इस वीडियो को pigeons kashmir नाम के इंस्टा पेज पर किया गया है। हालांकि यह नहीं पता कि वीडियो कहां का है। इसमें देखा जा सकता है कि कैसे एक सफेद रंग का बाज जमीन पर दौड़ते हुए खरगोश को देखता है और उसका पीछा करता है। बाज से बचने के लिए खरगोश इधर-उधर दौड़ने वाली ट्रिक आजमाता है और इसके बाद भी वो बाज के वार से नहीं बच पाता, बाज उसे दबोच लेता है।