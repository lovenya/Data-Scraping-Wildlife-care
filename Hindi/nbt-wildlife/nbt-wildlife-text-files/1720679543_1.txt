हाथी स्वभाव से काफी शांत होते हैं। लेकिन जब उन्हें गुस्सा आता है, तो भैया... 'जंगल का राजा' शेर भी उनके सामने घुटने टेक देता है। वाइल्डलाइफ के कई शानदार वीडियोज सोशल मीडिया पर मौजूद हैं। लेकिन इनमें कुछ क्लिप ऐसे होते हैं, जिन्हें देखकर इंसानों को एक बात समझने की जरूरत है कि उन्हें जानवरों की जिंदगी में दखल देने की आदत छोड़ देनी चाहिए। यह घटना 'जंगल सफारी' के दौरान कैमरे में कैद की गई है, जिसमें आप सफारी कार पर हाथी को हमला करते देख सकते हैं। हालांकि, उस जीप के ड्राइवर ने इस परिस्थिति में इतने अद्भुत तरीके से हैंडल किया कि आईएफएस से लेकर आईएएस अधिकारी तक उसकी सराहना कर रहे हैं।