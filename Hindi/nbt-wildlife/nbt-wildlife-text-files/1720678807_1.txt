नई दिल्ली
करीब 70 साल बाद देश में चीतों की वापसी होने वाली है। इस साल नवंबर में दक्षिण अफ्रीका से 10 अफ्रीकी चीते भारत लाने पर सहमति बन गई है। इनमें 5 नर एवं 5 मादा होंगी। इन चीतों को मध्यप्रदेश के चंबल नदी क्षेत्र में स्थित कूनो नेशनल पार्क में रखा जाएगा। ये चीते एशियाई चीतों से अलग हैं। हमने इनके लिए कूनो राष्ट्रीय उद्यान में बाड़ा बनाने का काम इस महीने से शुरू कर दिया है और अगस्त में बाड़ा बनाने का काम पूरा कर लिया जाएगा।

दक्षिण अफ्रीका के चीतों के विशेषज्ञ विन्सेंट वैन डेर मेरवे 26 अप्रैल को कूनो राष्ट्रीय उद्यान में भारतीय वन्यजीव संस्थान के वैज्ञानिकों के साथ आए थे। आगामी जून-जुलाई में एनटीसीए की टीम भी कूनो का भ्रमण करेगी और तैयारियों का जायजा लेगी। प्रोजेक्ट चीता के तहत अगले पांच वर्षों में करीब 35 से 40 चीतों को देश में लाने की तैयारी है। जानते हैं देश में चीता की स्थिति और इनके लाए जाने को लेकर किए गए प्रयासों के बारे में