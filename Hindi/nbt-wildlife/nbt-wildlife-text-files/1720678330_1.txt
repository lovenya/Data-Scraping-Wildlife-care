हर साल मई महीने के दूसरे रविवार को Mother's Day के रूप में मनाया जाता है। इस बार मदर्स डे 12 मई को है। कहने की जरूरत नहीं कि हम सभी अपनी मॉम से बहुत प्यार करते हैं। लेकिन बेहद व्यस्त लाइफ के बीच हम उनके लिए वक्त नहीं निकाल पाते हैं। ऐसे में मदर्स-डे पर मॉम के साथ एक ट्रिप प्लान करना और कुछ दिन सिर्फ अपनी मम्मी के साथ बिताना...उनके लिए इससे अच्छा तोहफा नहीं हो सकता। साथ ही यह आपका भी अपने आप के लिए एक शानदार उपहार होगा, आप इस दौरान मिली खुशियों को रिटर्न गिफ्ट मान सकते हैं। आइए, बात करते हैं उन जगहों के बारे में जहां, इस समर में मॉम के साथ ट्रिप पर जाया जा सकता है...

ऋषिकेश में मां को पसंद आएंगी जगह
अगर आपकी मम्मी को सेहत से जुड़ी कोई समस्या नहीं है और वे एडवेंचर ट्रिप पसंद करती हैं तो आप ऋषिकेश जाने की प्लानिंग कर सकते हैं। यहां मॉम के साथ ट्रैकिंग और वॉटर राफ्टिंग का लुत्फ उठाएं। मां को राम झूला, लक्ष्मण झूला और अनेक धार्मिक स्थलों के दर्शन कराएं। यहां आने पर आप अपनी मॉम की पर्सनैलिटी के एक नए रूप से वाकिफ होंगे। आपको पता चलेगा कि आपकी मॉम अपनी कितनी इच्छाओं को दबाकर रखे हुए थीं। यह ट्रिप उनके लिए यादगार उपहार होगी। हां, शाम के समय मां को त्रिवेणी घाट पर गंगा आरती का दृश्य दिखाने जरूर ले जाएं।

ऋषिकेश में गंगा किनारे करें मेडिटेशन
धर्मशाला का टूर मां को आएगा पसंद
अगर आपकी मॉम को हिल स्टेशन की सैर करना पसंद है तो आप अपनी मॉम के साथ धर्मशाला की सैर पर जा सकते हैं। यहां प्रकृति की शांति, ठंडा मौसम और दर्शनीय और धार्मिक स्थलों पर घूमना मां को पसंद आएगा। धर्मशाला में आप मां को करेरी डल झील, नामग्याल मठ (एक बौद्ध धार्मिक स्थल),भागसूनाग मंदिर, भागसूनाग वॉटर फॉल, कंगरा फोर्ट, कंगरा आर्ट म्यूजियम, नड्डी गांव और मसरूर रॉक कट टेंपल के साथ ही सेंट जॉन इन द वाइल्डरनेस चर्च घूमाने ले जा सकते हैं। मां को ये सभी जगह बहुत पसंद आएंगी।

यह भी पढ़ें: एक बार जरूर जाएं वायनाड, शानदार टूरिस्ट प्लेस और घूमने को है बहुत कुछ

माउंट आबू की सुंदरता और सैर
माउंट आबू , धोरों और किलों की धरती राजस्थान का इकलौता हिल स्टेशन है। यह बेहद सुंदर जगह है। गर्मियों में बड़ी संख्या में टूरिस्ट यहां आते हैं। यहां आप मॉम के साथ माउंट आबू वाइल्ड लाइफ सेंचुरी की सैर कर सकते हैं। कई बौद्ध मंदिरों के दर्शन कर सकते हैं और साथ ही पौराणिक और ऐतिहासिक हिंदू धर्म स्थलों को बेहद करीब से देख और समझ सकते हैं। यहां की नक्की झील में बोटिंग करने का अपना मजा है। माउंट आबू पहुंचने पर आपके लिए यकीन करना मुश्किल होगा कि आप रेगिस्तान की धरती पर हैं।

मां को लुभाएगी मुन्नार की खूबसूरती
प्रकृति, शांति और नयापन है मुन्नार में
अगर मां को प्रकृति के साथ ही नयापन भी पसंद है, साथ ही आपके पास वक्त की कमी जैसी कोई परेशानी नहीं है तो आप इस मदर्स डे पर मां को लेकर मुन्नार जा सकते हैं। मुन्नार भारत के केरल राज्य का एक बेहद खूबसूरत टूरिस्ट प्लेस है। यहां का सौंदर्य दूसरे टूरिस्ट्स प्लेसेज से एकदम अलग लगेगा आपको और आप शायद ही किसी दूसरी जगह से यहां की सुंदरता की तुलना कर पाएं। आप यहां मां के साथ किसी भी वॉटर फॉल के पास पिकनिक प्लान कर सकते हैं। इसके अलावा यहां उनके लिए एक सूदिंग आर्युर्वेदिक मसाज का सेशन बुक करें। उन्हें आराम और खुशी दोनों मिलेंगे।

यह भी पढ़ें: IRCTC: पार्टनर के साथ मात्र 44 हजार रुपए में करें भूटान की सैर

लक्ष्यद्वीप है मां के साथ समुद्री सैर की जगह
अगर आपकी मॉम को समुद्र के किनारे लुभाते हैं तो आप मां के साथ लक्ष्यद्वीप का टूर आप प्लान कर सकते हैं। यह जगह मां को जरूर पसंद आएगी। अगर मॉम तैयार हों तो यहां आप उन्हें स्कूबा डाइविंग भी करा सकते हैं। नहीं तो समुद्र के बेहद खूबसूरत और शांत किनारों पर मां के साथ बैठकर गप्पे मारना, उनके बचपन के किस्से सुनना, बोटिंग का लुत्फ लेना जैसी ऐक्टिविटीज मां के साथ आपकी बॉन्डिंग को फिर से तरोताजा कर देंगी। इसके अलावा आप यहां की लोकल हैंडीक्राफ्ट, नारियल के छिलकों और रेशे से बने शो-पीस इत्यादि खरीद सकते हैं।