धनबाद: वन्य जीव संरक्षण को लेकर सरकार पूरी तरह से गंभीर है। इसके बावजूद सरकारी अधिकारी नियमों की अनदेखी करने से बाज नहीं आ रहे हैं। ऐसा ही एक मामला धनबाद में देखने को मिला, जहां एक बेजुबान बंदर को मार कर दफना दिया गया।

बंदर की मौत से उपजे कई सवाल
धनबाद के सत्यम नगर के रहने वाले एसडी तिवारी ने अपने घर में एक बंदर को पकड़ कर रखा था। इसकी सूचना मिलने पर वन विभाग के अधिकारियों के आदेश पर वनपाल जमील अंसारी ने उस बंदर को पकड़ लिया और जाली में बंद कर अपने कॉलोनी में रख लिया। जहां बंदर की मौत हो गयी। जिसके बाद बंदर की मौत पर कई सवाल खड़े हो रहे हैं।
उम्र साढ़े तीन साल, 9 लोगों को उतारा मौत के घाट... बाघ के आदमखोर बनने की वजह जानेंगे तो हिल जाएंगे
बंदर के दोनों हाथ तोड़ने की चर्चा
स्थानीय लोगों का कहना है कि वन विभाग की टीम ने बंदर को पकड़ने के बाद उसे बुरी तरह से मारा और उसके दोनों हाथों को तोड़ दिया गया। संदेहास्पद मौत के बाद वनपाल ने आनन-फानन में उसे दफना दिया, जबकि दफनाने के पहले नियम के अनुसार पोस्टमार्टम जरूरी था।
महाराष्ट्र के सातारा जिले के एक घर में घुसा तेंदुआ, 4 घंटे तक घूमता रहा
मामला संज्ञान में आने पर डीएफओ ने मांगा जवाब
डीएफओ विमला लकड़ा ने मामले की गंभीरता को देखते हुए वनपाल को शो कॉज कर स्पष्टीकरण मांगा है। स्थानीय लोगों का कहना है कि इससे पूर्व भी वनपाल जसीम अंसारी विवादों में रहा है और उसके कामकाज पर लगातार कई सवाल उठते रहे है। अब देखना होगा कि वन विभाग की ओर से इस मामले में आगे किस तरह की कार्रवाई की जाती है।