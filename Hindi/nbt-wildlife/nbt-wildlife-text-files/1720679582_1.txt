प्लास्टिक के आविष्कार ने मनुष्य के जीवन को आसान बनाया है। लेकिन इसके अंधाधुंध इस्तेमाल ने 'प्लास्टिक प्रदूषण' की समस्या भी पैदा की, जो काफी चिंताजनक है... क्योंकि प्लास्टिक ऐसा पदार्थ है जिसे नष्ट होने में कई वर्ष लगते हैं। यह प्लास्टिक जल, जंगल और जमीन में मिल चुका है, जो कभी मछलियों के पेट से मिलता है, तो कभी इसे जंगली जानवर खाते नजर आते हैं। अब तो प्लास्टिक के छोटे-छोटे कण (नैनोप्लास्टिक) पानी और खाने-पीने की चीजों तक में घुल रहे हैं, जिससे यह आसानी से इंसानी शरीर में जा सकता है। इसके बावजूद हम प्लास्टिक के उपयोग में कमी नहीं ला रहे है। और तो और बड़ी लापरवाही से प्लास्टिक वेस्ट को जंगल और नदियों में फेंक देते हैं। सोशल मीडिया पर एक वीडियो वायरल हो रहा है, जिसने इंटरनेट यूजर्स का दिल दुखा दिया है।