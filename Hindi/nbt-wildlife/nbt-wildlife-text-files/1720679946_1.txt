टेक्सास का गर्म रेगिस्तान और रेत में घूमती हुई कैक्टस मधुमक्खियों की एक गेंद। निर्जन इलाके में चलते हुए इस पर आपकी नजर पड़ने की संभावनाएं बेहद कम हैं लेकिन कैरीन आइग्नर के कैमरे ने इस कैप्चर कर लिया। कैक्टस मधुमक्खियां अन्य मधुमक्खियों की तरह कीटनाशकों, निवास स्थान के अभाव और जलवायु परिवर्तन के चलते खतरे का सामना कर रही हैं। लेकिन इन कैक्टस मधुमक्खियों की यह गेंद अद्भुत थी जिसमें एक को छोड़कर सभी नर थे और एक मादा के चारों ओर घूम रहे थे। जब ये मधुमक्खियां संभोग के लिए आतुर हो रही थीं तब आइग्नर का कैमरा इनकी ओर देख रहा था और इस नजारे को कैद करने के लिए तैयार था। कैमरे ने जो तस्वीर खींची उसने इस साल वाइल्डलाइफ फोटोग्राफर ऑफ द ईयर प्रतियोगिता में ग्रैंड टाइटल जीता। (फोटो : Karine Aigner/Wildlife Photographer of the Year)