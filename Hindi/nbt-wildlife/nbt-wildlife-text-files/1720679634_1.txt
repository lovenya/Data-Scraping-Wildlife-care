जंगल के खूंखार शिकारियों (बाघ, शेरनी, तेंदुआ आदि) के लिए शिकार करना तपस्या से कम नहीं। सोशल मीडिया पर ऐसे तमाम वीडियोज हैं जिनमें आप शेरनी से लेकर तेंदुए आदि को शिकार के लिए खुद को जोखिम में डालते देख सकते हैं। ताजा वीडियो भी जंगल का है जिसमें जब एक शेरनी ने तलाब पर पानी पी रहे हिरण को अपना शिकार बनाया तो उसकी जान पर बन आई। दरअसल, शुरुआत में तो सब कुछ सही था। एक पल को लगता है कि शेरनी ने हिरण का काम तमाम कर दिया है। लेकिन कुछ सेकंड्स में ही पूरी बाजी पलट जाती है। हालात ऐसे हो जाते हैं कि शेरनी को अपनी जान बचाकर भागना पड़ता है। हलांकि, यह स्पष्ट नहीं है कि घटना कब और कहां की है, लेकिन वीडियो इंटरनेट पर खूब देखा जा रहा है।