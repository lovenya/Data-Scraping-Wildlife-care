नई दिल्ली: दुनियाभर में सांपों की कई प्रजाति पाई जाती हैं। आपने उड़ने वाले सांप से लेकर कई जहरीले सांपों के बारे में सुना होगा। लेकिन आज हम आपको दुनिया के सबसे ड्रामेबाज सांप के बारे में बताने जा रहे हैं। ये सांप अपनी शानदार एक्टिंग के लिए मशहूर है। जैसे ही इसे कोई इंसान टच करता है ये तुरंत मरने का नाटक करने लगता है। शिकारियों से बचने के लिए ये सांप ऐसा करता है। आप भी इस सांप की एक्टिंग देख कर हैरत में पड़ जाएंगे।

मरने की करता है एक्टिंग
मरने का नाटक करने वाले इस सांप को हॉगनोज स्नेक (Hognose Snake) कहा जाता है। जो कि एक जहरीला सांप है, लेकिन इंसानों में इसके जहर का असर नहीं होता है। हालांकि इसके काटने पर शरीर में थोड़ी बहुत जलन जरूर महसूस हो सकती है। ये सांप 20 से 30 इंच लंबा होता है। ये सांप सांप सैलामैंडर से लेकर छोटे पक्षियों का शिकार करता है।
Snake Bite Cases India: क्या सालाना 64 हजार मौतें भी कम लगती हैं, आखिर सांप काटने के इलाज का पुख्ता इंतजाम क्यों नहीं कर रही सरकार?
कोबरा की तरह पलट लेता है गर्दन
इस सांप की मरने की एक्टिंग करने की खासियत काफी अजीबोगरीब लेकिन बेहद असरदार है जिससे शिकारी चकमा खा जाता है क्योंकि उसे लगता है कि सांप मर गया है और सड़ रहा है। जैसे ही कोई इस सांप को टच करता है ये कोबरा की तरह अपनी गर्द और सिर के चारों तरफ की त्वचा को फैलाकर पलटवार करने का नाटक करता है। इसके अलावा यह सांप बिल्कुल स्थिर हो जाता है। ये सांप एक गंदी दुर्गंध भी छोड़ता है। इससे शिकारी को लगता है कि सांप मर गया है।

यहां देखें वीडियो

सोशल मीडिया पर वीडियो वायरल
एक्टिंग करने वाले सांप के सोशल मीडिया पर कई वीडियो वायरल है। एक वीडियो में देखा जा सकता है कि सांप तेज रफ्तार से जा रहा होता है। तभी एक शख्स उसके नजदीक जाता है। खतरे की आहट होते ही सांप बिल्कुल थम जाता है। वो वहीं उलट जाता है और मरने की एक्टिंग करने लगता है। इतना ही नहीं शख्स सांप को अपनी हथेली में उठाकर फिर जमीन पर रखता है। लेकिन इससे उसे कोई फर्क नहीं पड़ता। सांप जीभ निकालकर मरने की एक्टिंग करता रहता है।
Aurangabad News: सांप लेकर इलाज कराने पहुंचा सपेरा, अस्पताल में अफरा-तफरी, पढ़ें औरंगाबाद की खबरें
लोग कर रहे हैं फनी कमेंट्स
हॉगनोज सांप की एक्टिंग देखकर लोग सोशल मीडिया पर जमकर कमेंट कर रहे हैं। एक शख्स ने कमेंट करते हुए कहा कि इस सांप को तो ऑक्सर अवॉर्ड मिलना चाहिए। एक यूजर ने लिखा कि ये सांप बता रहा है कि मैं मर गया हूं प्लीज मुझे छोड़ दो। एक यूजर ने सांप को ड्रामा क्वीन बताया।