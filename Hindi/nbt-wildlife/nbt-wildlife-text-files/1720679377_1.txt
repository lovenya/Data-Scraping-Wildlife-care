टेनेसी: अमेरिका के टेनेसी में एक 15 साल के बच्‍चे ने एक ऐसी मछली पकड़ी है जिसे देखने के बाद किसी को यकीन नहीं हो पा रहा है। एडवर्ड्स तरुमियांज अपने दोस्‍तों के साथ एक फिशिंग ट्रिप पर गया था। यहीं पर जो कुछ हुआ उसे देखकर एकबार को तो उसे भी विश्‍वास नहीं हुआ। ये मछली ब्‍लू कैटफिश है और सफेद और गुलाबी रंग में है। इसके मुंह के पास गुलाबी रंग देखा जा सकता है। मछली बहुत बड़ी है जो भी इसे देख रहा है, इसके बारे में पता लगाने की कोशिश कर रहा है। ये मछली टेनेसी नदी में मिली है और बताया जा रहा है कि इस पर मौजूद गुलाबी रंग अलबिनीज्‍म या ल्‍यूसिज्‍म की वजह से है।जानवरों में अजीब स्थिति

अलबिनीज्‍म वो स्थिति है जहां पर त्‍वचा और बालों का रंग बिगड़ जाता है। ये बीमारी जानवरों में बहुत आम है। वहीं, ल्‍यूसिज्‍म वो स्थिति है जिसमें किसी जानवर का चेहरा पीला पड़ जाता है या फिर उसके चेहरे पर चकत्‍ते आ जाते हैं। कैप्‍टन सिम्‍स ने इस एडवर्ड्स और उसकी इस मछली की फोटो अपने फेसबुक पेज पर पोस्‍ट की है। उन्‍होंने लिखा है, 'मैं करीब 30 साल के उम्र के लोगों को सिखाता आ रहा हूं मगर ये पहली बार है जब मेरी बोट पर कोई अलबिनो मछली आई है।'

मछली का ये गुलाबी रंग उसकी धमनियों की वजह से है जो उसकी स्किन से नजर आता है। ल्‍यूसिज्‍म में जानवरों की त्‍वचा का रंग हल्‍का हो जाता है। टेनेसी वाइल्‍डलाइफ रिसोर्स एजेंसी की तरफ से कहा गया है कि ये मछली वाकई असाधारण है। एडवर्ड्स ने जो मछली पकड़ी उसे थोड़ी देर के बाद समंदर में वापस छोड़ दिया गया था। Wildlife Smuggling: सूटकेस से निकले कछुए, गिरगिट और सांप, थाईलैंड एयरपोर्ट पर भारतीय महिलाओं के पास मिले 109 जिंदा जानवर
टेनेसी नदी को बहुत से ऐसे असाधारण जानवरों के लिए जाना जाता है, जिनके बारे में बहुत कम सुना गया। साल 2020 में वॉलेंटियर्स को साउथ कैरोलिना के तट पर कछुए मिले थे जिनका इस तरह से सामने आना अपने आप में असाधारण माना गया था। टेनेसी का कियाव द्वीप वो जगह है जहां पर स्‍लेट या फिर हरे रंग के कछुए अक्‍सर नजर आ जाते हैं।

एक रिपोर्ट के मुताबिक दुनिया भर में इस समय 20,000 लोगों में हर एक व्‍यक्ति अलबिनीज्‍म से पीड़‍ित है। इंसानों और जानवरों दोनों में ही लाल या फिर पिंक होंठों से इस बीमारी की पहचान होती है। ये बीमारी पछियों, सांपों और स्‍तनधारी जीवों में देखने को मिल सकती है।