सांप को देखकर बड़े-बड़ों की हालत खस्ता हो जाती है। इंसान का सांस सूख जाता है पर जब अचानक से सांप सामने आ जाए, तो इस बात का कुछ नहीं पता है कि इंसान का रिएक्शन कैसा होगा, और सांप उसके बाद क्या करने वाला है। ऐसा ही एक वीडियो सामने आया है। दो लोग जा रहा रहे होते हैं। तभी एकदम से आगे सांप आ जाता है और उनमें से एक बंदे की तो हालत उसे देखकर ही खराब हो जाती है। वो ऐसा रिएक्शन देता है कि जिसे देखकर आपकी भी हंसी निकल जाएगी।
हवा में ही उछल जाता है वो

@RexChapman ने इसका वीडियो शेयर किया है। इसमें दिखता है कि कैसे दो लोग अपना काम खत्म करके जा रहे हैं। तभी लोहे की रेलिंग पर उन्हें सांप दिखता है। जैसे ही सांप एक शख्स की ओर बढ़ता है, तो वो घबरा जाता है। और उसके पैर हवा में ही रह जाते हैं। वो डर के मारे एकदम से कूदने लगता है।
लोगों को बंदे के रिएक्शन पर आई हंसी

लोगों को इस बंदे के रिएक्शन पर बड़ी हंसी आई। वो उसके डर को देखकर ठहाके लगाने लगे। एक यूजर ने लिखा कि इस वीडियो ने उनका दिन बना दिया। यूजर्स ने यह भी लिखा कि वो इस वीडियो को बार-बार सांप के लिए नहीं बल्कि बंदे के फनी रिएक्ट करने के लिए देख रहे हैं।