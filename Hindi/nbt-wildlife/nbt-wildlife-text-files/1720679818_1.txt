टाइगर के सामने बड़े-बड़े जानवर घुटने टेक देते हैं। लेकिन रणथंभौर से एक ऐसा वीडियो सामने आया है, जिसे देखकर लोग शॉक्ड हैं! दरअसल, यहां एक बाघ आराम से पेड़ के नीचे सुस्ता रहा था। तभी उसके करीब से एक कुत्ता ऐसे निकलता है कि मानो वह खूंखार बाघ नहीं, बल्कि शाकाहारी बकरी हो। इतना ही नहीं, जब टाइगर नींद से जाग जाता है तो कुत्ता भागने के बजाए अपने से कई गुना ताकतवर शिकारी को डराने के लिए ना सिर्फ उस पर भौंकता बल्कि उसकी ओर लपकता भी है। लेकिन भैया... टाइगर तो टाइगर था उसने 10 सेकंड नहीं लगाए कुत्ते को निपटाने में।