जंगल में बड़ी बिल्लियों का दबदबा होता है। हालांकि, यह शिकारी उतना ही शिकार करते हैं, जितने की उन्हें जरूरत होती है। वैसे कभी शेर, बाघ और तेंदुआ आदि को शिकार करते देखा है? कितनी मेहनत करते हैं ना। घात लगाने से लेकर शिकार के पीछे कई किलोमीटर दौड़ने तक। सोशल मीडिया पर दो शेरनियों द्वारा एक हिरण का शिकार किए जाने का हैरतअंगेज वीडियो वायरल हो रहा है। इसे देखकर आप समझ सकते हैं कि शेर से बचना मुश्किल ही नहीं, कभी-कभार नामुमकिन होता है।