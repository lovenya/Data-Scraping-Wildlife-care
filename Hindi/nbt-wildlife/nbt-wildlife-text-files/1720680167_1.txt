Jungle Safari Ka Video: सोशल मीडिया पर जंगल के खूंखार शिकारी टाइगर का एक वीडियो वायरल हो रहा है, जिसे मध्य प्रदेश के बांधवगढ़ नेशनल पार्क का बताया जा रहा है। इस वायरल क्लिप में देखा जा सकता है कि टाइगर घास चर रहे मवेशियों में से एक को अपना शिकार बनाता है, और जब उसे खींचकर झाड़ियों के पीछे ले जा रहा होता है तो वह जंगल सफारी का लुत्फ उठा रहे पर्यटकों के वाहनों के सामने से गुजरता है। ऐसे में लोग इस अद्भुत दृश्य को कैमरे में कैद कर लेते हैं। जी हां, टाइगर भारी-भरकम मवेशी को गर्दन से दबोचकर घसीटते हुए ले जाता नजर आता है। इस बेहतरीन दृश्य को वाइल्डलाइफ फोटोग्राफर जयंत शर्मा ने भी कैमरे में कैप्चर किया और अपने सोशल मीडिया हैंडल के जरिए दुनिया के साथ साझा किया, जिसे देखकर लोग बोले टाइगर का कोई मुकाबला नहीं।