देहरादून: उत्तराखंड में दून और मसूरी के बीच स्थित सिंगली गांव में पिछले दिनों चार साल के एक बच्चे पर तेंदुए के हमले ने आस-पास के शहरी इलाकों में स्थित गांवों में लोगों को डरा दिया है। पुरकल और बिष्ट आदि गांव के लोगों का दैनिक जीवन इससे प्रभावित होने लगा है। यहां रहने वाले बुजुर्गों ने बाहर निकलना कम कर दिया है। वहीं अभिभावकों ने भी अपने बच्चों के भी खेलने का समय शाम 4 बजे तक सीमित कर दे रहे हैं।

सिंगली से 3 किमी दूर स्थित सलान गांव के दीपक जोशी कहते हैं, "वनों की कटाई, पहाड़ों की कटाई और बड़े पैमाने पर खनन तेंदुओं को उनके आवास से बाहर निकालने के लिए मजबूर कर रहे हैं। सूर्यास्त के बाद लोगों से घर के अंदर रहने का आग्रह करना ही समाधान नहीं है। सरकार को ऐसे संघर्षों को रोकने के लिए रिहायशी इलाकों और पारंपरिक वन्यजीव गलियारों की सुरक्षा पर ध्यान देना चाहिए।"

सिंगली में मारे गए लड़के आयुष के पिता अरुण सिंह कहते हैं, "वन विभाग स्थिति की निगरानी कर रहा है और प्रभावित क्षेत्रों में 13 दिनों से गश्त कर रहा है। अब समय आ गया है कि आदमखोर तेंदुए को पकड़ा जाए या गोली मार दी जाए।"

Balrampur News: बलरामपुर में 6 बच्चों को खाने वाली मादा तेंदुआ पकड़ी गई, लखनऊ या फिर गोरखपुर चिड़ियाघर भेजा जाएगा
तेंदुए के हमले के अलावा, लोगों ने गुनीयल गांव में एक टाइगर के कथित रूप से छिपे होने के पुराने वीडियो भी साझा किए हैं, जिससे और भी अनिश्चितता पैदा हो गई है। हालांकि, पुरकल युवा विकास समिति (PYDS) में एक वकील व स्वयंसेवी धीरज कपूर ने इन दावों को अफवाह बताते हुए खारिज कर दिया। उन्होंने कहा, "बाघ की मौजूदगी के कोई सबूत नहीं है। यह बिना किसी आधार के गप लगती है। फिर भी, छोटे बच्चों या घर में बुजुर्ग सदस्यों वाले परिवार डरे हुए हैं।" वहीं आयुष के दादा और PYDS के कर्मचारी मदन सिंह ने बताया कि संगठन के सदस्य शोक संतप्त परिवार से मिलने की योजना बना रहे हैं।

उत्तराखंड में विकास का मॉडल बदलना होगा, सरकारों का फोकस पर्यटन तो क्या लागू हो सकते हैं ऐसे कानून
मसूरी के मंडल वन अधिकारी वैभव सिंह और उनकी टीम ने यह जांचने के लिए टोंस नदी के किनारे पैदल गश्त की है कि क्या तेंदुआ जंगल के दूसरी तरफ जाने के लिए नदी का इस्तेमाल गलियारे के तौर पर कर रहा है? वैभव सिंह ने लोगों को आश्वासन दिया है कि क्षेत्र में बाघ होने का कोई रिकॉर्ड नहीं है, क्योंकि बाघ तेंदुओं के साथ नहीं रह सकते हैं और न ही कुत्तों का पीछा कर सकते हैं। उन्होंने निवासियों से अफवाहों पर ध्यान न देने का आग्रह किया और जोर देकर कहा कि स्थानीय लोगों द्वारा किए गए एहतियाती उपाय अस्थायी और आवश्यक हैं।

उन्होंने यह भी बताया कि उनकी टीम पूरे क्षेत्र में गहन गश्त कर रही है। टीम 15 पिंजरे और करीब 20 कर्मचारियों को पुनर्स्थापित कर रही है। कुछ क्षेत्रों में तेंदुए के पगमार्क पाए गए हैं और जांच जारी है।