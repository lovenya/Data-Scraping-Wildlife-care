चेन्नई में एक घायल हिरण को डॉक्टर्स की मदद से नई जिंदगी मिल गई है। हिरण के घायल होने और ऑपरेशन के बाद ठीक होने तक के सफर को आईएएस अधिकारी सुप्रिया साहू ने 'एक्स' पर शेयर किया है, जो इंटरनेट की जनता को भावुक कर रहा है।

बता दें कि एक हादसे में हिरण का पैर बुरी तरह से जख्मी हो गया था और वह चलने-फिरने में अक्षम था। एक्स-रे पता चला कि उसके पैर की हट्टी टूट चुकी है, जिसका प्राकृतिक रूप से ठीक होना मुश्किल है। ऐसे में डॉ. श्रीधर और उनकी टीम आगे आई और हिरण के पैर का ऑपरेशन करने का फैसला किया गया। उन्होंने फ्रैक्चर हड्डी को ठीक करने के लिए उसकी सर्जरी शुरू की।