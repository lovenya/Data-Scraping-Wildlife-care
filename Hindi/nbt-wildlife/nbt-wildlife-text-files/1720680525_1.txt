सोशल साइट्स पर तैर रहे एक वीडियो ने ने नेटिजन्स को न केवल डरा दिया है, बल्कि एक सबक दिया है जानवरों के करीब जाते वक्त हमेशा ये याद रखें कि वो आखिरकार जानवर ही हैं। ये क्लिप टेक्सास के वाइल्डलाइफ सेंटर का है। इसमें एक जिराफ पहले दो साल की बच्ची का हाथ अपने मुंह से दबोचकर उसे गाड़ी से बाहर खींच लिया। इस क्लिप को इंस्टाग्राम पर शेयर किया गया है।

जिराफ ने हवा में लटकाई बच्ची
जेसन और सिएरा टोटेन नामक कपल अपनी दो साल की बच्ची पैस्ले को लेकर टेक्सास में फॉसिल रिम वाइल्डलाइफ सेंटर घूमने आया था। बच्ची एक ओपन ट्रक में बैठी थी, जब वो विशाल जिराफ को खाना खिलाने की कोशिश कर रही थी, तभी भूखे जिराफ ने पैस्ले के हाथ में खाने के बैग को देखा, और नाश्ते की उत्सुकता में, अनजाने में बच्ची का हाथ पकड़ लिया। जिराफ ने बच्ची को गाड़ी से निकालकर आसमान की ओर उठा लिया, और फिर तुरंत उसे उसकी मां की गोद में छोड़ दिया। हालांकि कुछ सेकेंड के इस एनकाउंटर ने उन्हें बेहद डरा दिया।

विजिटिंग पॉलिसी में होंगे बदलाव
View this post on InstagramA post shared by San Antonio Express-News (@expressnews)
इस वाकये के बाद बच्ची पूरी तरह से सुरक्षित है। लेकिन इस घटना ने इंसान और जानवरों की सुरक्षा से जुड़े कई नियमों पर सवाल खड़े कर दिए। ‘इंस्टाग्राम’ पर ‘@expressnews’ ने बताया कि इस वाकये के बाद विजिटिंग पॉलिसी में बदलाव किए गए हैं। फॉसिल रिम वाइल्डलाइफ सेंटर के एक प्रवक्ता ने कहा, “हमारे मेहमानों और जानवरों की सुरक्षा हमेशा हमारे लिए सबसे महत्वपूर्ण है। हालांकि इस तरह की घटना पहले कभी नहीं हुई है, लेकिन हम यह सुनिश्चित करने के लिए तत्काल कार्रवाई कर रहे हैं कि ये फिर से न हो।”

‘इंस्टाग्राम’ पर इस वीडियो को 14 लाख से ज्यादा बार देखा गया है। कमेंट में लोग बच्ची के प्रति पेरेंट्स की लापरवाही और जानवरों पर बहुत ज्यादा विश्वास करने जैसी बातें लिख रहे हैं।