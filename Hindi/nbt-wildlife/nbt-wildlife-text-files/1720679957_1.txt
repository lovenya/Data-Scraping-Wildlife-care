Viral Video On Internet: टाइगर के सामने तेंदुए की एक नहीं चलती। हालांकि, जब बात आती है फुर्ती की, तो भैया... तेंदुआ बाजी मार जाता है। जी हां, उनकी यही फुर्ती उन्हें टाइगर के इलाके में जीवित रखती है। सोशल मीडिया एक 29 सेकंड का वीडियो वायरल हो रहा है, जिसमें हम देख सकते हैं कि जैसे ही टाइगर की नजर अपने इलाके में घुसे एक तेंदुए पर पड़ती है तो वह उस पर अटैक कर देता है। ऐसे में तेंदुआ फुर्ती से पास के एक पेड़ पर चढ़ता है, और उसकी चोटी पर पहुंच जाता है। टाइगर भी उसके पीछे-पीछे पेड़ पर चढ़ जाता है, लेकिन वजन ज्यादा होने के कारण वह ज्यादा ऊपर तक नहीं पहुंच पाता। इस पूरे दृश्य को जंगल सफारी पर गए लोगों ने कैमरे में कैद कर लिया, जो अब सोशल मीडिया पर वायरल हो गया है।