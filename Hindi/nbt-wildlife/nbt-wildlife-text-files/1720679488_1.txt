सोशल मीडिया पर इंसानियत को तार तार करने वाला एक वीडियो वायरल हो रहा है, जिसे भारतीय वन सेवा (IFS) अधिकारी परवीन कासवान ने ट्विटर पर शेयर किया। इस क्लिप में कुछ लोग एक तेंदुए को घेरे हुए नजर आ रहे हैं। जबकि एक शख्स उस तेंदुए की पूंछ और एक पैर पकड़कर उसे परेशान करता दिख रहा है। इस दृश्य को देखकर जहां कुछ यूजर्स को गुस्सा आ गया, तो कुछ ने अंदाजा लगाया कि तेंदुआ घायल या फिर बीमार होगा जो शख्स ने उसे इस तरह से पकड़ने की हिम्मत कर ली।