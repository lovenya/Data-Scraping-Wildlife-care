जंगल में शिकारियों का दबदबा रहता है! सबसे खूंखार शिकारी 'जंगल के राजा' यानी शेर को माना जाता है। उसकी एक दहाड़ भर से पूरे जंगल में हड़कंप मच जाता है। वैसे तो शेर हिरण, जेबरा, जंगली भैंस आदि का शिकार करते हैं। लेकिन सोशल मीडिया पर वायरल जंगल के इस दुर्लभ दृश्य ने लोगों को हैरान कर दिया है।

मामला जाम्बिया के काफ्यू नेशनल पार्क के बुसांगा मैदानों में से एक का है। जहां शेरों के झुंड ने एक विशालकाय मगरमच्छ को 1 मिनट के अंदर निपटा दिया। इस पूरी घटना को न्यूटन मुलेंगा नाम के टूर गाइड ने कैमरे में कैद कर लिया था, जिसका क्लिप अब सोशल मीडिया के अलग-अलग प्लेटफॉर्म पर धड़ल्ले से शेयर किया जा रहा है।