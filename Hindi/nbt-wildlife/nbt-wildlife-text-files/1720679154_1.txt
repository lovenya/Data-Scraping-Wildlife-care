नई दिल्ली
कैमरे में कभी-कभी ऐसी तस्वीर कैद हो जाती हैं जो चर्चा का विषय बन जाती हैं। इसके अलावा तस्वीर जो खुद ही एक कहानी गढ़ती हैं। गुजरात के गिरनार वाइल्ड लाइफ सैंचुरी की एक तस्वीर लोगों के बीच चर्चा का विषय बनी हुई है। इस तस्वीर को वाइल्ड लाइफ फोटो ग्राफर दीपक वढेर ने अपने कैमरे में कैद की है। इस तस्वीर में एक शेरनी और साम्भर हिरण को एक साथ कैद किया जाता है।

शेर और साम्भर हिरण का एक साथ दिखना इसलिए चर्चा का विषय बना हुआ है कि शेर हिरण का शिकार तुरंत करता है मगर यहां पर कुछ और ही नजर आ रहा है। साम्भर सामने किसी चीज पर नजर गड़ाए हुए हैं वहीं उसके पैरों के बीच से दिख रहा है कि कुछ ही दूर पर शेरनी अपने दो शावकों के साथ घात लगाए देख रही है। शायद वो दबे पांव साम्भर का शिकार करने को सोच रही होगी। इधर साम्भर ऐसा लग रहा है कि शायद कैमरे को ही देख रहा होगा।

इस आश्चर्यजनक तस्वीर में शिकारी और शिकार को एक फ्रेम में कैद किया गया है। एक शेरनी अपने दो शावकों के साथ शिकार कर रही थी। कुछ सेकंड के लिए साम्भर हिरण छिपे हुए खतरे को नोटिस करता है और डर जाता है। लेकिन उसने समय के साथ खतरे को भांप लिया और जंगल में गायब हो गया। इस तरह उसने अपनी जान बचा ली। वहीं शेरनी को शिकार न मिल पाने का मलाल रह गया।