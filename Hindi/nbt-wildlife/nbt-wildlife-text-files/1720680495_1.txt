भोपाल: मध्य प्रदेश वन विभाग ने वन्यजीव संरक्षण कानूनों में एक महत्वपूर्ण संशोधन को लागू करने प्रक्रिया शुरु कर दी है। वन विभाग इस नियम के साथ अवैध तरीके से विदेशी पालतू जानवरों के स्वामित्व पर नकेल कसने की तैयारी कर रहा है। यदि आपके पास अब बिना रजिस्ट्रेशन के अफ़्रीकी तोते की प्रजाति है तो आपको जेल हो सकती है। इस तोते का मालिक होना आपको बाघ के अवैध शिकार जितनी गंभीर मुसीबत में डाल सकता है। जिसके कारण आपको कई साल तक जेल की हवा भी खानी पड़ सकती है।


अधिकारियों का कहना है कि सीआईटीईएस के तहत सूचीबद्ध जानवरों के सभी मालिकों को अगस्त 2024 तक सरकारी प्रक्रिया का पालन कर पंजीकरण कराना होगा ऐसा नहीं किए जाने पर मालिक के खिलाफ गंभीर कानूनी प्रकरण दायर किए जा सकते हैं। वन्यजीव अधिकारियों का कहना है कि उन्हे अभी तक केवल छह आवेदन ही प्राप्त हुए हैं, हालांकि मध्य प्रदेश में लाखों सीआईटीईएस-सूचीबद्ध जानवरों को पालतू जानवर के रूप में रखा जाता है। इसी अंतर के कारण विदेशी जानवरों की देश में कालाबाजारी की संभावना और अधिक बढ़ रही है।


वन्य जीवन संरक्षण अधिनियम की धारा 49एम में संशोधन फरवरी 2024 में नोटिफाई किया गया। यह विशेष रूप से विदेशी पालतू जानवरों को पालने के रेगुलेशन और ट्रैकिंग को संबोधित करता है। सीआईटीईएस संशोधन एक बात पर विशेष जोर देता है। जिसमें अंतर्राष्ट्रीय व्यापार के कारण विलुप्त होने की कगार पर पहुंची प्रजातियों का संरक्षण शामिल है। अफ़्रीकन ग्रे तोते जिनको सिटाकस एरिथाकस भी कहते हैं नकल करने की क्षमता के कारण पालतू पशु प्रेमियों का पसंदीदा हो जाता है। जो उनके ब्लैक मार्केटिंग के खतरे को बढ़ाता है।


मालिकों को नियम के अनुसार परिवेश 2.0 पोर्टल parivesh.nic.in पर पंजीकरण कराना होगा। मालिक को अपने पालतू जानवर के जन्म, ट्रांसफर और मृत्यु की रिपोर्ट पशु चिकित्सा पोस्टमार्टम रिपोर्ट के साथ देनी होगी। उदाहरण के लिए कहे तो यदि तोता अंडा भी देता है तो इसकी सूचना भी देनी होगी । अधिकारियों का कहना है कि मध्य प्रदेश ने धारा 49एम को लागू करने में आगे आकर संयोग दिया है।