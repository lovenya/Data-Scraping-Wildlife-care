नई दिल्ली: ज्यादा दर्शक, लाइक्स या फिर कस्टमर पाने के चक्कर में लोग अजीबोगरीब हथकंडा अपनाने से भी परहेज नहीं करते। हैदराबाद के पब ने 'वाइल्ड वीकेंड' का तरीका खोज निकाला। न केवल दुर्लभ अजगर को हाथ में लेने की छूट दी गई बल्कि अमेरिकी प्रजाति के गिरगिट-छिपकली के साथ डांस करने की पेशकश की गई। कुछ लोगों को शायद यह सनक लगे, लेकिन पश्चिमी देशों की हरकतें कॉपी करने के चक्कर में भारत के कुछ लोग भी इसे स्टाइल समझने लगे हैं। ट्विटर पर वीडियो आया तो वन्यजीव प्रेमी आशीष चौधरी ने शिकायत की और हैदराबाद कमिश्नर की टास्क फोर्स ने वन अधिकारियों के साथ एक प्राइवेट पेट स्टोर पर छापा मारा। 7 लोगों पर केस दर्ज होने के साथ ही चिड़िया, सांप जैसे कई विदेशी प्रजाति के जानवरों को जब्त किया गया है। कुछ लोगों को पुलिस ने पकड़ा भी है। आगे पढ़िए उन जानवरों के बारे में जिसे जब्त किया गया है और उनके साथ मस्ती करने की सनक क्या है? यह भी जानिए कि वाइल्ड वीकेंड का क्या कॉन्सेप्ट है?