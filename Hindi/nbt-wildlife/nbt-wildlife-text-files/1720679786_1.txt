जब इंसान का जंगली जानवर से सामना होता है, तो दोनों एक दूसरे से डर जाते हैं। कभी-कभार लोग खुद को बचाने के लिए बेजुबान की जान भी ले लेते हैं। हालांकि, सोशल मीडिया पर काजीरंगा का एक वीडियो फिर चर्चा में है, जिसे देखकर लोग यही कह रहे हैं कि साइकिल सवार और तेंदुआ दोनों ही लकी रहे, जो बच गए। दरअसल, इस क्लिप को IFS अधिकारी परवीन कासवान ने ट्विटर पर शेयर किया था। उन्होंने बताया कि यह शाकिंग घटना काजीरंगा में अधिकारियों द्वारा लगाए गए एक कैमरे में जनवरी में कैद हुई थी। तेंदुआ हाईवे की दूसरी तरफ जाने की कोशिश कर रहा था। खैर, दोनों किस्मत वाले निकले!