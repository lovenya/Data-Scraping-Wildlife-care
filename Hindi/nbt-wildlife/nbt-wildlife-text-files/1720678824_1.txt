अर्जुन अरविंद
कोटा । राजस्थान प्रदेश के तीसरे टाइगर रिजर्व में बाघों के साथ चीता भी बसाए जाएंगे। इस दिशा में अब प्रयास तेज होंगे। इस बारे में बुधवार को लोकसभा अध्यक्ष ओम बिरला और राजस्थान सरकार के वन मंत्री सुखराम बिश्नोई एक राय नजर आए। दरअसल कोटा में ओम बिरला के शक्तिनगर स्थित कैंप ऑफिस पर वन मंत्री सुखराम बिश्नोई, पूर्व मंत्री और सांगोद विधायक भरत सिंह पहुंचे थे। यहां तीनों नेताओं ने मीडिया से मुलाकात करते हुए कोटा के विकास और हाडौती के टाइगर रिजर्व के डवलपमेंट संबंधी विषयों पर बात की।राजस्थान : कोरोना वैक्सीनेशन को लेकर बढ़ा संकट , कई राज्यों में ओवर स्टॉक , यहां शॉर्टेज, रघु शर्मा ने लिखा डॉ. हर्षवर्धन को पत्र

मुकदंरा में टाइगर लाये जाएंगे
मीडिया से बातचीत करते हुए लोकसभा स्पीकर बिरला ने कहा कि मुकंदरा नेशनल पार्क जल्द डवलप होगा। यहां जल्द टाइगर लाए जाएंगे। राज्य सरकार बाघों को लाने के लिए केंद्र में आवेदन करेगी। अधिकारियों से बात की हैं। जरूरी खानापूर्ति जल्द पूरी की जाएगी। उसके बाद जल्द मुकंदरा में बाघों की शिफ्टिंग की जाएगी। बिरला ने कहा विधायक भरत सिंह मुकंदरा में बाघों के साथ चीतों को बसाने के प्रयास व मांग कर रहे हैं। एनटीसीए भी यहां विजिट कर चुका है, अध्ययन कर चुका हैं। ऐसे में अधिकारियों को कहा गया हैं कि चीते बसाने के लिए भारत में मुकंदरा से ज्यादा उपयुक्त स्थान कोई नहीं हो सकता हैं। जहां जंगल और जल की सफारी देश में एक साथ होती हैं। ऐसे में मुकंदरा को चीता अभ्यारण्य भी बनाना चाहिए।


जल्द फाइनल स्वीकृति मिलेगी
उन्होंने कहा रामगढ विषधारी सेंचुरी को टाइगर रिजर्व बनाने की तकनीकी स्वीकृति हो चुकी है ,जल्द फाइनल स्वीकृति भी मिल जाएगी। इधर, राजस्थान के वनमंत्री सुखराम बिश्नोई ने कहा कि मुकंदरा में बाघ व चीतों को बसाने के लिए लोकसभा अध्यक्ष बिरला के सहयोग से ही आगे बढ पाएंगे। मुकंदरा विकसित हो पाएगा। उन्होंने कहा यहां बाघ-चीता आएंगे, तो पर्यटन बढेगा, रोजगार मिलेगा।

5 से 6 महीने में प्रे-बेस होगा तैयार
जब वन मंत्री से मुकंदरा में कब नए बाघों को लाने का सवाल पूछा गया, तो उन्होंने एनबीटी की खबर पर मोहर लगाते कहा कि 5 से 6 माह प्रे-बेस डवलप करने में समय लगेगा। उसके बाद एनटीसीए की टीम मुकंदरा का दौरा करेगी। उसके बाद उपयुक्त लगने पर ही बाघों को यहां लाया जाएगा। एनबीटी ने बुधवार को ही खबर प्रसारित कर कहा था। मुकंदरा में पहले बाघों के प्रे-बेस के लिए चीतल शिफ्ट किये जायेंगे। फिर NTCA की टीम विजिट करेगी। फिर एनटीसी की अप्रूवल मिलने के बाद मुकुंदरा में नए बाघ बाघिन शिफ्ट किए जाएंगे। वन मंत्री ने कहा प्रदेश के तीनों टाइगर रिजर्व व सेंचुरी सुरक्षित हैं। अवैध गतिविधियों पर पूरी तरह से नियंत्रित हैं। कोरोना काल के कारण सफारी में कुछ व्यवधान जरूर हुआ था।

खुशखबरी : राजस्थान को चौथा, हाडौती को मिला दूसरा टाइगर रिजर्व, रामगढ को मिली NTCA की मंजूरी

भरतसिंह ने कहा - जंगलों में वापिस शेरों की दहाड़ सुनाई देगी
पूर्व मंत्री व सांगोद विधायक भरत सिंह ने कहा कि लोकसभा अध्यक्ष ओम बिरला व वनमंत्री की पहल से कोटा के मुकंदरा में चीता बसाए जाएंगे। कोटा के जंगलों में वापिस शेरों की दहाड वापस सुनाई मिलेगी। दोनों की बातचीत को सकारात्मक दृष्टि से देखना चाहिए। इधर, मुकंदरा टाइगर रिजर्व के फील्ड डायरेक्टर व सीसीएफ सेडूराम यादव ने एनबीटी को बताया वन मंत्री सुखराम बिश्नोई ने रिजर्व के सावनभादो डैम व फूटतालाब वनक्षेत्र की विजिट की। यह के ग्रासलैंड को देखा, घना से जल्द चीतल लाकर छोड़ने के निर्देश दिए।

सीएम को लिखे पत्र का बिश्नोई व भरतसिंह ने अपने-अपने अंदाज में जवाब दिया
बता दें कि 7 जून को राजस्थान के मुख्यमंत्री अशोक गहलोत को विधायक भरतसिंह ने वनमंत्री सुखराम बिश्नोई के कार्यकाल पर सवाल उठाते हुए उनका महकमा बदलकर उनकी योग्यता के मुताबिक जिम्मेदारी देने की मांग की थी। कहा था, वनमंत्री अपने दायित्व के प्रति गंभीर नहीं हैं। उन्हें अपने काम के प्रति रूचि नहीं हैं। वनों में घूमकर उनकी सुध नहीं ली। ऐसे में उन्हें वनमंत्री की जिम्मेदारी से मुक्त करें। बुधवार को संयोग बना कि वन मंत्री सुखराम बिश्नोई व विधायक भरतसिंह की कोटा में मुलाकात हुई, तो दोनों को मीडिया के सवालों का सामना करना पडा। तो दोनों ने अपने अपने अंदाज में सीएम को लिखे पत्र का जवाब भी दिया।

Kota: छत्तीसगढ़ में कारोबार को लेकर कोटा में युवक का अपहरण, मारा-पीटा पुलिस के पास नहीं जाने की दी धमकी

साथ मिले, तो कर दी एक- दूसरे की तारीफभरतसिंह ने कहा वन मंत्री दो साल बाद कोटा आए हैं, कहावत है सो सुनार की एक लुहार की तो सारी कसर निकाल लेंगे आज। तो इधर, वनमंत्री ने कहा महकमा बदलने की बात मुख्यमंत्री के हाथ की बात हैं। वह बदलेंगे तो मंजूर होगा। बिश्नोई ने भरतसिंह के लिए कहा वह हमारे पूज्यनीय है , आदरणीय हैं। वाइल्ड लाइफ बोर्ड के सदस्य हैं। समय-समय पर मीटिंग होती रहती हैं तो वह अपने सुझाव देते हैं। उन्होंने कहा कोरोना काल था ऐसे में कुछ नहीं कर पाए, कोरोना की रफ्तार कम हुई है तो काम कर रहे हैं। सोरसन में खमनोर बसाने के सवाल पर कहा भारत सरकार की परमिशन मिलने पर इस दिशा में राजस्थान सरकार काम करेगी।