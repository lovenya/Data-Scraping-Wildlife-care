जयपुर
प्रदेश में जहां रेगिस्तानी इलाकों की पर्यावरण को बढ़ावा देने की मुहिम चलाई जा रही है। वहीं दूसरी ओर जैसलमेर जैसे इलाकों में राज्य पक्षी ग्रेट इंडियन बस्टर्ड का जीवन खतरे में बना हुआ है। यहां बिजली उत्पादन को बढ़ावा देने के लिए काम कर रही कंपनियां लुप्तप्राय प्रजातियों के लिए खतरे की घंटी बनती जा रहे है। देखने में आ रहा है कि यहां ओवरहेड ट्रांसमिशन लाइनें और सरकारी और निजी भूमि पर बिना सोचे-समझे लगाए जा रहे सौर पैनलों से ग्रेट इंडियन बस्टर्ड के जीवन पर संकट मंडरा रहा है। ग्रेट इंडियन बस्टर्ड की इस विकट परिस्थिति को लेकर पर्यावरण प्रेमी और ग्रामीणों भी चिंतित है। लिहाजा उन्होंने रविवार को (ग्रेट इंडियन बस्टर्ड) जीआईबी के आवास को बचाने के लिए फिर से धरना शुरू कर दिया।
जैसलमेर में सौर ऊर्जा प्लांट्स बने ऊंटों की जान को खतरा, इस घटना के बाद उठाए जा रहे है सवाल

ग्रामीणों का कहना प्रशासन- वन विभाग दिखा रहे है उदासीनता
हरित कार्यकर्ता सुमेर सिंह ने कहना है कि "प्रशासन ने आंखें मूंद ली हैं और सौर कंपनियां भीमसर, भोपा, सवाता, रसाला गांवों में पैनल और ओवरहेड लाइनों का जाल बिछा रही है। वहीं वन विभाग ने पक्षी को बचाने के प्रयास छोड़ दिए हैं। लिहाजा हमने वन्यजीव संरक्षण अधिनियम, 1972 के तहत जिला कलेक्टर को ज्ञापन सौंपा है। , ताकि यहां हो रहे सौर और उर्जा संयंत्रों पर काम पर रोक लगाई जा सके।

150 ही रह गए है गोडावण
वहीं इस मामले में ग्रीन एक्टिविस्ट पार्थ जगनी ने कहा कि "सौर संयंत्र लगाने के लिए पेड़ों को लापरवाही से काटा जा रहा है। नीति या निगरानी के अभाव में मरुस्थल पारिस्थितिकी बिगड़ रहा है। वहीं जीआईबी के घर मरम्मत से परे नष्ट हो रहे हैं।"। पार्थ ने कहा कि देश में 1969 में लगभग 1,260 गोडावण (जीआईबी ) थे, जो घटकर 2018 में लगभग 150 हो गया। लगातार पक्षियों की यह प्रजाति लुप्त प्राय होती जा रही है, लेकिन बजाए उन्हें बचाने के उपाय के उनके जीवन को विकास के नाम पर संकट में डाला जा रहा है। पार्थ ने कहा कि सुप्रीम कोर्ट ने जैसलमेर जिले और आसपास के क्षेत्रों में ओवरहेड पावर ट्रांसमिशन लाइनों को भूमिगत करने का निर्देश दिया थे। लेकिन विभागों के बीच सहयोग की कमी और अधिकारियों के उदासीन रवैये के चलते यह प्रयास रंग नहीं लाए जा सके।


जैसलमेर : नाचना उपनिवेशन बना घोटालों का घर, एक और मामला खुलासा, ACB करेगी जांच

हर साल औसतन 15 गोडावण बिजली लाइनों से टकराकर मर है मर जाते
एक्सपर्ट ने बताया कि भारतीय वन्यजीव संस्थान (WII) की ओर किए गए एक अध्ययन के अनुसार हर साल औसतन 15 गोडावण बिजली लाइनों से टकराकर मर जाते हैं। वन्यजीव जीवविज्ञानी और गुरु गोबिंद सिंह इंद्रप्रस्थ विश्वविद्यालय में डिप्टी प्रोफेसर सुमित दूकिया ने कहना है कि समस्या यह है कि "राज्य में एक ओर जहां जीआईबी प्रजनन कार्यक्रम शुरू किया है। वही बड़े तौर पर अक्षय ऊर्जा परियोजनाओं को भी बड़ी संख्या में मंजूरी दे दी गई, लेकिन इन्हीं सभी के बीच


यह कहना है ऊर्जा मंत्री का....सहयोगी अखबार टीओआई ने जब इस संबंध में ऊर्जा मंत्री बीडी कल्ला से बात की, तो उन्होंने कहा कि "निकटवर्ती चरागाहों में औद्योगिक विकास के लिए बिछाई जा रही बिजली लाइनों पर डायवर्टर लगाने के आदेश जारी कर दिए गए हैं और जल्द ही काम शुरू हो जाएगा। वहीं इंटरनेशनल यूनियन फॉर कंजर्वेशन ऑफ नेचर के सदस्य दाऊ लाल ने कहना है कि "रेगिस्तानी पारिस्थितिकी को बचाने के लिए राज्य सरकार को कलेक्टर की अध्यक्षता में एक जिला पर्यावरण समिति का गठन करना चाहिए। साथ ही सौर कंपनियों से कॉर्पोरेट फंड एकत्र कर यहां गोडावण पुनर्वास सुधार के लिए उपयोग में लिया जाना चाहिए।