जयपुर:राजस्थान का रणथंभौर वाइल्डलाइफ के लिए अपनी खास पहचान रखता है, लेकिन अब यहां डेस्टिनेशन वेडिंग की संख्या भी लगातार बढ़ती जा रही है। रणथंभौर टाइगर रिजर्व के पास 50 से अधिक ऐसे होटल है, जो वेडिंग्स के लिए वेन्यू प्रोवाइड करवाते हैं, लिहाजा यहां वेंडिंग्स के दौरान होना वाला शोर वाइल्ड लाइफ लवर्स की चिंता बढ़ा रहा है। इसके के चलते अब उन्होंने राज्य सरकार से इस तरह के आयोजनों के लिए कड़े नियम बनाने की मांग की है। इस संबंध में राज्य वन्यजीव बोर्ड (एसबीडब्ल्यूएल) के सदस्य सुनील मेहता ने प्रधान मुख्य वन संरक्षक (पीसीसीएफ) और मुख्य वन्यजीव वार्डन को पत्र लिखा है। साथ ही रणथंभौर टाइगर रिजर्व (RTR) के पास होटलों की ओर से आयोजित विवाह समारोहों के लिए एक ठोस नीति बनाने के लिए कहा है।ranthambore hotels

पत्र में बताया गया है कि टाइगर रिजर्व में वेडिंग्स से कैसे पड़ेगा दुष्प्रभाव
पत्र में कहा गया है कि रणथंभौर में अधिकांश होटल जहां इस तरह की शादियां आयोजित की जाती हैं। क्रिटिकल टाइगर हैबिटेट यानी (CTH) महत्वपूर्ण बाघ आवास के नजदीक है। होटल्स सीटीएच सीमाओं से 1,000-2,000 मीटर की दूरी पर स्थित हैं। यहां होने वाली शादी टाइगर रिजर्व (आरटीआर) के पूरे वातावरण के लिए अत्यंत हानिकारक है।पत्र के जरिए लिहाजा ऐसे स्टेक होल्डर्स बाघ अभयारण्य की परिधि में बारात, बाहरी संगीत और बैंड, आतिशबाजी, आकाश प्रकाश, चीनी लालटेन पर प्रतिबंध लगाने की भी मांग की है।

रखे जा रहे हैं यह तर्क
वाइल्डलाइफ लवर्स का कहना है कि गर्मी में देश भर में आग की सैकड़ों घटनाएं हुईं, जिससे पर्यावरण को अपूरणीय क्षति हुई है। वन क्षेत्र के पास कुछ गैर जिम्मेदार लोग पटाखे जलाते हैं। यह वन्यजीवों के लिए एक बड़ा खतरा है, क्योंकि इससे आग लग सकती है। एक दुर्भाग्यपूर्ण घटना आरटीआर में संरक्षण के सभी प्रयासों को विफल कर सकती है, क्योंकि यहां 70 से अधिक वन्यजीव रहते हैं।

Rajasthan News : शिक्षक को नाबालिग बेटे की सगाई करने पर निलंबित किया, जेल भी हुई, अब कोर्ट ने दिया ये फैसला

यह नियमों के पालन हो सुनिश्चित
वाइडलाइफ लवर्स का चाहते है कि राष्ट्रीय बाघ संरक्षण प्राधिकरण (NTCA) के दिशा-निर्देशों के अनुसार, जिला राजस्व और बाघ आरक्षित प्राधिकरणों यह सुनिश्चित करे कि यहां सीटीएच के प्रभाव क्षेत्र के भीतर सभी पर्यटक सुविधाओं के पास सभी पर्यावरणीय मंजूरी हो। ध्वनि प्रदूषण मानदंडों का पालन हो और ईको-फ्रैंडली माहौल बनाया जाए। नियमों का उल्लंघन करने वालों को गंभीर दंड मिलना चाहिए। यहां (रणथंभौर टाइगर रिजर्व में ) उच्च तीव्रता वाली बाहरी रोशनी की अनुमति नहीं दी जानी चाहिए, क्योंकि यह रात के वन्यजीवों को परेशान करती है। इन सभी बातों का ध्यान रखा जाएं।

टीओआई ने की बात, तो अधिकारियों ने दिया यह जवाब
इस पूरे मामले पर सहयोगी अखबार टाइम्स ऑफ इंडिया ने जिम्मेदार अधिकारियों से बात की है। एक वरिष्ठ अधिकारी ने बताया है कि मुख्यमंत्री ने राज्य में बाघ संरक्षण के मुद्दों पर चर्चा के लिए वन विभाग और हितधारकों (स्टेक होल्डर्स) की एक बैठक बुलाई है। इन मुद्दों पर विचार-विमर्श करने के बाद विभाग एक नीति तैयार करेगा।

ये सेलेब्स भी कर चुके हैं रणथंभौर में शादी बता दें कि रणथंभौर में हाल ही कैटरीना कैफ और विक्की कौशल की शादी का काफी सुर्खियों में रही। कैटरीना और विक्की कौशल यहां 14 वीं शताब्दी के बरवाड़ा फोर्ट में शादी के बंधन में बंधे, जो रंणथंभौर नेशनल टाइगर रिजर्व से 30 मिनट की दूरी पर स्थित था। मीडिया रिपोटर्स के अनुसार इससे पहले साल 2021 में न्यू ईयर के दौरान रणवीर - आलिया की सगाई पार्टी भी यही हुई थी। इसी तरह 23 अक्टूबर 2013 को हॉलीवुड सेलेब कैटी पैरी - रसेल ब्रांड ने भी राजस्थान के रणथंम्भौर को अपनी वेडिंग के लिए चुना था। दोनों सेलेब्रिटी कपल ने रणथंभौर टाइगर सेंचुरी के करीब स्थित अमन-ए-खास में शादी की थी।