विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                रुद्रपुर एसटीएफ और तराई केंद्रीय वन प्रभाग की टीम ने संयुक्त कार्रवाई कर बाघ की दो खाल और हड्डियों के साथ तीन तस्करों को गिरफ्तार किया है। तीनों आरोपी काशीपुर क्षेत्र के बताए जा रहे हैं और गिरफ्तारी बाजपुर क्षेत्र से की गई है। एसटीएफ और वन कर्मी आरोपियों से पूछताछ कर रहे हैं। डेढ़ महीने पूर्व भी खटीमा क्षेत्र से बाघ की खाल और हड्डियों के साथ चार तस्करों को गिरफ्तार किया था। बृहस्पतिवार को एसटीएफ और वन विभाग की टीम मामले का खुलासा करेगी
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बुधवार की शाम एसटीएफ को सूचना मिली कि बाजपुर क्षेत्र में कुछ लोग बाघ की खाल लेकर बेचने जा रहे है। जिसके बाद एसटीएफ और वन विभाग की टीम ने एक ट्रक और बाइक पर सवार तीन तस्करों को पकड़ लिया। तीनों लोग काशीपुर क्षेत्र के रहने वाले हैं। उनके कब्जे से बाघ की दो खाल और हड्डियां बरामद हुई। इसके बाद टीम तीनों आरोपियों को पूछताछ के लिए टांडा रेंज स्थित संजय वन ले आई। इस दौरान डीएफओ हिमांशु बागरी और सीओ एसटीएफ सुमित पांडे भी वहां पहुंच गए। जिसके बाद तीनों आरोपियों से पूछताछ की गई।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                Udham Singh Nagar News: डंपर की टक्कर से बछड़े की मौत, एक गाय की हालत गंभीर
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                सूत्रों के अनुसार तीनों के साथ कुछ और लोगों की लिप्तता सामने आ रही है। बाघों का शिकार कॉर्बेट लैंडस्केप के जंगल में होने की बात सामने आ रही है। बाघ को जहर देकर मारा गया है। हालांकि इस मामले में डीएफओ, एसएसपी एसटीएफ ने फोन रिसीव नहीं किया। एसटीएफ की ओर से तस्करों के पकड़े जाने की पुष्टि हुई है। वन संरक्षक पश्चिमी वृत्त दीप चंद्र आर्य ने बताया कि तराई केंद्रीय वन प्रभाग में तस्करों को बाघ की खालों के साथ पकड़ा गया है। डिविजन स्तर से ही इस पर ज्यादा जानकारी मिल सकेगी।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                केवल बेचने वाले दबोचे, शिकारियों की तलाश
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                संयुक्त कार्यवाही में टीम ने तीन तस्करों को पकड़ा है वे खालों और हड्डियों का सौदा करने वाले हैं। बाघों का शिकार करने वाले शिकारी हत्थे नहीं चढ़ सके हैं। संयुक्त टीम बाजपुर क्षेत्र में दबिशें दे रही है। माना जा रहा है कि सुबह तक कुछ और गिरफ्तारियां हो सकती है। संवाद
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                डेढ़ महीने में दूसरी कार्रवाई
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                एसटीएफ और वन विभाग की ओर से डेढ़ महीने में वन्य जीव तस्करों पर दूसरी बड़ी कार्रवाई की गई है। 22 जुलाई की रात एसटीएफ और वन विभाग की टीम ने खटीमा के पहेनिया टोल प्लाजा के पास से बोलरो में सवार चार तस्करों को पकड़ा था। उनके कब्जे से बाघ की 11 फुट लंबी खाल और 10 किलो हड्डियां बरामद हुई थी। इस मामले में टीम ने काशीपुर से कुख्यात शिकारी अर्जुन उर्फ कौव्बा और हरिद्वार से दो अन्य शिकारियों को पकड़कर जेल भेजा था। हालांकि दो तस्करों को जमानत मिल गई थी। अब टीम के हत्थे तीन तस्कर चढ़े है।