डीडीहाट (पिथौरागढ़)। अस्कोट रेंज के कई हेक्टेयर जंगल आग की चपेट में आ गए हैं। कस्तूरी मृग वन्य विहार के घनधूरा रेंज में सबसे ज्यादा आग लगी है। इस कारण डीडीहाट और उसके आसपास का पूरा क्षेत्र धुंध की चपेट में आ गया हैं। आग के कारण वन्य जीवों को भी काफी नुकसान पहुंचा है। वन संपदा भी जल गई है। बृहस्पतिवार शाम बारिश आने से आग बुझ गई।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                डीडीहाट से लगा घनधूरा रेंज पिछले तीन दिनों से धधक रहा है। कस्तूरी मृग वन्य विहार होने से यह प्रतिबंधित क्षेत्र में आता है लेकिन हर साल इस क्षेत्र का कई हेक्टेयर जंगल जल जाता है। अस्कोट रेंज के अंदर आने से इस जंगल में आग पर काबू पाने के लिए वन विभाग की टीमों को काफी मशक्कत करनी पड़ती है। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वहीं डीडीहाट रेंज के अंतर्गत भी कई जंगल जल रहे हैं। अस्कोट रेंज में आने वाले कई जंगलों में अब तक आग लगने की काफी घटनाएं हो चुकी हैं। चीड़ के जंगलों में सबसे अधिक आग लग रही है। वन रेंजर पीएस देऊपा ने बताया कि वनों में लगी आग पर काबू पाने के लिए डीडीहाट वन विभाग में 11 क्रू-स्टेशनों में 30 वॉचरों को नियुक्त किया गया है जो समय रहते आग पर काबू पा रहे हैं।