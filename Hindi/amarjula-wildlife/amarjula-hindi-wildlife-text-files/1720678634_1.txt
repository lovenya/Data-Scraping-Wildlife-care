कार्बेट टाइगर रिजर्व की ओर महिलाओं को कुटीर उद्योग शुरू कराने की कवायद शुरू
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                ढेला रेंज में महिला स्वयं सहायता समूह की ओर से शुरू किया गया बेकरी उद्योग
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                विधायक दीवान सिंह बिष्ट और कार्बेट टाइगर रिजर्व के निदेशक ने किया शुभारंभ
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                टाइगर कंजर्वेशन फाउंडेशन फाॅर सीटीआर ने किया है इसका वित्त पोषण
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                अथर महमूद सिद्दीकी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कालागढ़ (बिजनौर)। कार्बेट टाइगर रिजर्व के कालागढ़ उपखंड के अंतर्गत ढेला रेंज में सावल्दे पूरब की महिला स्वयं सहायता समूह की ओर से बेकरी उद्योग को शुरू किया गया है। टाइगर कंजर्वेशन फाउंडेशन फाॅर सीटीआर ने इसका वित्त पोषण किया है। वन अधिकारियों ने दावा किया है कि इससे मानव-वन्यजीव संघर्ष कम होगा और महिलाएं भी आत्मनिर्भर होंगी।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                ढेला में बेकरी का उद्घाटन रामनगर विधायक दीवान सिंह बिष्ट और कार्बेट टाइगर रिजर्व के निदेशक डाॅ. धीरज पाण्डेय ने किया। कालागढ़ उप प्रभागीय वनाधिकारी डा. शालिनी जोशी के अनुसार मानव-वन्यजीव संघर्ष को कम करने के लिए यह बेकरी जैसे कार्य विशेष रहेंगे। मानव का जंगल से हस्तक्षेप कम हो, इसके लिए प्रयास किए जा रहे हैं। इस अवसर पर उप प्रभागीय वनाधिकारी डा. शालिनी जोशी, वन क्षेत्राधिकारी अजय कुमार ध्यानी के अलावा एनजीओ के अधिकारी और रामनगर के भाजपा नेता आदि मौजूद रहे। (संवाद)
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                विश्रामगृहों और पर्यटकों को बेचे जाएंगे उत्पाद
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                महिलाओं को बेकरी यूनिट में उत्पाद बनाने का प्रशिक्षण जिम जंगल रिट्रीट के शेफ दिगंबर नेगी ने दिया। बेकरी में तैयार उत्पाद कार्बेट नेशनल पार्क के विश्रामगृहों और पर्यटकों को बेचे जाएंगे।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                उत्पाद की पैकिंग पर्यावरण को देगी संरक्षण
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बकरी में तैयार उत्पाद की पैकिंग इस प्रकार की जाएगी कि उसका प्रभाव पर्यावरण पर न पड़े। महिलाओं की आय बढ़े। अन्य स्थानों पर भी इस प्रकार की योजनाएं शुरू की जाएगी।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कार्बेट टाइगर रिजर्व की संस्था कर रही संचालन
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कार्बेट टाइगर रिजर्व के निदेशक डा. धीरज पांडेय ने बताया कि मानव वन्य जीव संघर्ष को कम करने के साथ-साथ महिलाओं को रोजगार भी मिले, इसके लिए यह योजना शुरू की गई है। कार्बेट टाइगर रिजर्व की संस्था कॉर्बेट फाउंडेशन की ओर से यह योजना संचालित की जा रही है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                चार महिलाओं को बाघ बना चुका हैं शिकार
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कालागढ़ उपखंड के अंतर्गत ढेला में बाघ चार महिलाओं की जान ले चुका है। नौ नवंबर को हाथी डंगर में पूजा देवी, छह दिसंबर को ढेला में अनीता देवी, 28 जनवरी को ढेला में ही दुर्गा देवी व 17 फरवरी को कलावती की जान ली।