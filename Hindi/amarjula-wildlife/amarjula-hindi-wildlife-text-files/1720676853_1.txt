फरह (मथुरा)। बॉलीवुड अभिनेत्री दिशा पाटनी ने विश्व पर्यावरण दिवस अनूठे अंदाज में मनाया।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                 उन्होंने फरह स्थित वाइल्ड लाइफ एसओएस (हाथी संरक्षण और देखभाल केंद्र) में दो दिन बिताए। भारत के एकमात्र हाथी अस्पताल में हाथियों की दिनचर्या और उपचार के बारे में जानकारी ली। हाथियों के साथ शाम की सैर की, नेत्रहीन हाथिनी के लिए सब्जी काटी। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                दिशा पाटनी बॉलीवुड में अपने काम के लिए जानी जाती हैं। उन्होंने अभिनय की शुरूआत बायोपिक ‘एमएस धोनी : द अनटोल्ड स्टोरी’ से की थी। पशु प्रेमी, दिशा जानवरों की सुरक्षा और उनके हित के लिए हमेशा से आवाज उठाती रही हैं। दिशा ने हाथियों की दिल दहला देने वाली कहानियों के बारे में जाना, जिन्हें दशकों के दुर्व्यवहार और क्रूरता से बचाया गया था। बॉलीवुड स्टार ने स्वेच्छा से हाथियों के लिए फल और सब्जियां काटीं। अस्पताल में उपलब्ध अत्याधुनिक पशु चिकित्सा सुविधाओं के साथ चिकित्सक द्वारा हाथियों को लेजर थेरेपी और फुट केयर ट्रीटमेंट प्रदान करते देखा।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                अभिनेत्री के लिए मुख्य आकर्षण हाथियों के साथ उनकी शाम की सैर रही। वे केंद्र से सटे विशाल हरियाली भरे क्षेत्र में खुले में घूमीं। दिशा पटानी ने कहा, यह मेरे जीवन के सबसे अच्छे दिनों में से एक रहा। जहां मुझे हाथियों के बारे में जानने का मौका मिला है। भारत के पहले हाथी अस्पताल का दौरा करना, हाथियों की दुर्दशा व बचाव के काम को समझना एक अविश्वसनीय अनुभव रहा। हाथी की सवारी करने से उसके स्वास्थ्य को जो क्षति पहुंचती है उसके बारे में भी जाना। वाइल्डलाइफ एसओएस के सह-संस्थापक कार्तिक सत्यनारायण ने कहा कि दिशा ने हमारी नेत्रहीन हथनी सूजी के लिए भोजन तैयार करने में मदद की। सचिव गीता शेषमणि ने बताया हम हाथियों को आजाद और स्वस्थ जीवन देने का भरसक प्रयास करते हैं।