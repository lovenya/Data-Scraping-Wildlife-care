विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                वन्य जीव प्रेमियों के लिए अच्छी खबर है। चिड़ियाघर में दुर्लभ प्रजाति के चिंकारा का जोड़ा जयपुर से लाया गया है। एनिमल एक्सचेंज प्रोग्राम के तहत चिंकारा यहां लाया गया है। अब यहां चार मादा और एक नर चिंकारा हो गए हैं। साथ ही, दिल्ली चिड़ियाघर से जयपुर में 15 काकड़ हिरण व दो बारहसिंगा को भेजा गया है। चिंकारा के लिए तैयारियां जोरों से चल रही थी।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                चिड़ियाघर में आने वाले दर्शकों के बीच में अन्य वन्य जीवों की तरह चिंकारा भी आकर्षक का केंद्र रहते हैं। यहां आने वाले नए जानवरों के लिए बाड़े भी तैयार किए गए हैं। चिंकारा आने से चिड़ियाघर का आकर्षण और अधिक बढ़ेगा। जल्द ही और भी वन्य जीवों को यहां लाया जाएगा।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                        
                                                                
                                                                                                            चिड़ियाघर के रेंज अधिकारी सौरभ वशिष्ठ ने बताया कि इन्हें लाने के लिए लंबे समय से प्रक्रिया चल रही थी। इनके लिए यह मौसम अच्छा रहता है। यह इस समय ज्यादा सक्रिय रहते हैं। चिड़ियाघर में चिंकारा खुद को समायोजित कर सकें इसके लिए उन्हें हर संभव माहौल उपलब्ध कराया जा रहा है। इस कदम के बाद से शहरवासियों को भी इन वन्य जीवों को देखने और व्यवहार समझने का मौका मिलेगा।



ऐसे होते हैं चिंकारा

यह हिरण प्रजाति के शर्मीले जीव होते हैं और इंसानी आबादी से बचकर रहते हैं। बिना पानी के यह लंबे समय तक रह सकते हैं। अमूमन यह अकेला रहना पसंद करते हैं। इनकी ऊंचाई कंधे तक 65 सेमी होती है और वजन 23 किलो तक होता है। गर्मियों में इसकी खाल का रंग लाल-भूरा होता है और पेट व अंदरूनी टांगों का रंग हल्का भूरा व सफेद होता है। सर्दियों में यह रंग और गहरा हो जाता है। सींग 31 सेमी तक लंबे होते हैं। चिंकारा मुख्य रूप से सूखे क्षेत्रों यानी राजस्थान व उसके आसपास के इलाकों में पाए जाते हैं।