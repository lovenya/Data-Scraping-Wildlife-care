विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                लखीमपुर खीरी जिले के महेवागंज के मझरा फार्म में बनी डेयरी कॉलोनी के पास शनिवार शाम दीवार पर तेंदुआ देखा गया, जिससे कर्मचारियों में हड़कंप मच गया। कुछ लोगों ने दीवार पर बैठे तेंदुए का वीडियो बना लिया। बाद में तेंदुए दीवार से कूदकर कहीं चला गया। इलाके में दहशत है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मझरा फार्म, इंदिरा मनोरंजन पार्क व आसपास क्षेत्र में करीब आठ माह से तेंदुआ घूम रहा है। वन विभाग सूचना के बावजूद भी चुप्पी साधे हुए है। करीब एक सप्ताह पूर्व मझरा फार्म गेट पर तेंदुआ देखे जाने से डेयरी कॉलोनी में रह रहे कर्मचारियों में दहशत का माहौल पैदा हो गया। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                                                   
                                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                फार्म में रहने वाले कर्मचारियों के घर शौचालय न होने के कारण शनिवार की शाम करीब छह बजे कुछ महिलाएं जंगल किनारे गईं। तभी कॉलोनी के पास बनी बाउंड्रीवाल पर तेंदुआ बैठा देख महिलाएं भागकर घर आ गईं और कॉलोनी के लोगों को दीवार पर तेंदुआ बैठा होने की जानकारी दी। 
                
                
                                
                
                                                                                                        
                                 
                                
                                
                                                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                        
                                                                
                                                                                                            कॉलोनी के लोगों में दहशत 

मौके पर पहुंचे लोगों ने दूर से तेंदुए का वीडियो बना लिया। डेयरी कॉलोनी के कर्मचारियों ने बताया कि हम लोगों के झोपड़ीनुमा घर बने हैं। शौचालय भी नहीं हैं। बच्चे व बड़े सभी लोग शौच करने जंगल को जाते हैं। कभी भी अनहोनी हो सकती है। तेंदुआ देखे जाने के बाद इलाके में दहशत बनी हुई है। 



मझरा फार्म के मैनेजर जितेंद्र कुमार ने बताया कि तेंदुआ करीब नौ महीने से देखा जा रहा है। कई बार उन्होंने वन विभाग को पत्र लिखा है। दो दिन छुट्टी है। मंगलवार को फिर पत्र विभाग के पास भेज दूंगा।



शारदानगर के रेंजर अभय कुमार मल्ल ने कहा कि क्षेत्र में कई महीनों से तेंदुआ घूम रहा है। अभी तक किसी को कोई नुकसान नहीं पहुंचाया है। हमारी टीम नजर बनाए हुए है। लोगों को सतर्क रहने को कहा गया है।