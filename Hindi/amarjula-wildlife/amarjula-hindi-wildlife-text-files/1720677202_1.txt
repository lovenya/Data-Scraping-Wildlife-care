फोटो  
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                अरावली में डेढ़ किमी तक बह रहा है कूड़े के पहाड़ से निकलने वाला विषैला पानी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                संवाद न्यूज एजेंसी 
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                गुरुग्राम। बंधवाड़ी में जहां वर्षों से कूड़ा जमा हो रहा था, वहां लीचेड की गंदगी अरावली में एक तालाब का रूप ले चुकी है। वन्य जीव इसे ही पी रहे हैं। अरावली के जंगलों और वन्य जीवों को बचाने की मुहिम में जुटे और आस-पास के गांवों में रहने वाले लोगों ने इसकी वीडियो बनाकर वन विभाग के अधिकारियों और सोशल मीडिया पर साझा किया है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                अरावली पर काम कर रही एक्टिविस्ट वैशाली राणा ने बताया कि पहले यह लीचेड केवल जहां कूड़ा डंप किया जा रहा था, उस  जगह के आस-पास ही बहती थी। अब वहां करीब एक से डेढ़ किमी दूर तक यह गंदगी पूरे तालाब की शक्ल में बह रही है। यहां का भूजल इससे प्रदूषित होगा। पेड़ पौधे नष्ट होंगे और वन्य जीव इसका प्रयोग करके मरेंगे। इसे लेकर वन विभाग के अधिकारियों से संपर्क किया। उन्होंने कार्रवाई करने की बात तो की, मगर वे अभी भी उदासीन हैं। हरियाणा राज्य प्रदूषण नियंत्रण बोर्ड ने भी लीचेड पर केवल नोटिस भेजा, इसे रोकने की कोई कार्रवाई नहीं की।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                 ग्वाल पहाड़ी और अरावली के आस-पास की सोसाइटियों के लोगों ने इस पर चिंता व्यक्त की है। सेव अरावली मूवमेंट से जुड़े पंकज ग्रोवर कहते हैं कि यह एक बड़ी समस्या है। जहां कूड़ा डंप किया जा रहा है, वहा माइनिंग का 100 फुट गहरा गड्ढा था। वहां मिला जुला कूड़ा डंप कर करीब 300 फुट ऊंचा कूड़े का पहाड़ खड़ा कर दिया गया। कूड़े से निकलने वाली विषाक्त लीचेड भूमिगत जल स्रोत में मिलने के कारण उस जगह और आस-पास का पानी प्रदूषित हो चुका है। वहां से जो पानी निकल रहा है, वह बैंगनी रंग का है। इसके कारण बंधवाड़ी के आस-पास पांच किमी में फैले गांवों का भूमिगत जल खराब हो चुका है। इनमें से कई गांवों में कैंसर और आंत के मरीज पाए गए हैं। पिछले सालों के दौरान इस जगह जल स्रोत के पास तेंदुए भी मरे हुए पाए गए हैं। यह वन क्षेत्र की खाद्य शृंखला का विघटन है। सेव अरावली नगर निगम गुरुग्राम और नगर निगम फरीदाबाद पर वन्य जीवों को खत्म करने और गांवों के लोगों के जल स्रोत प्रदूषित कर लोगों की हत्या की कोशिश के मामले में कोर्ट जाएगा।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                ----
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                अधिकारी ने कहा 
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                आज सुबह लीचेड की वीडियो आई है। स्थानीय वन्य जीव अधिकारी को मौके पर जाकर इसकी जांच और इस समस्या के हल के निर्देश दिए हैं। निश्चित रूप से लीचेड का गंदा पानी वन्य जीवों के लिए खतरनाक है, इस पर कार्रवाई होगी। - महेंद्र सिंह मलिक, मुख्य वन संरक्षक (वन्य जीव)
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                ----
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                डॉक्टर ने कहा 
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                लीचेड की गंदगी तो जानवर खुद ही नहीं पिएंगे, मगर इसमें उगी घास अगर वे खा लें तो यह उनके लिए खतरनाक साबित हो सकता है।  यह पानी अगर बरसाती पानी या साफ पानी से मिल जाए तो यह किसी के लिए भी खतरनाक है। मरकरी, जिंक और कई कठोर धातुएं मिलकर इसे विषैला बना देती हैं। - डाॅ. एसपी गाैतम, एनिमल वेलफेयर डॉक्टर्स फोरम