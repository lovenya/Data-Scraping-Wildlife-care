विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                कुशीनगर में नेपाल से भारत की सीमा में जंगली हाथियों का झुंड घुस आया है। इसको देखते हुए वाल्मीकि टाइगर रिजर्व की तरफ से अलर्ट जारी कर लोगों को वन क्षेत्र में जाने से परहेज करने की अपील की गई है। हाथियों को वापस नेपाल सीमा में भेजने में वन कर्मचारी जुटे हुए हैं। महराजगंज के सोहगीबरवा वन्यजीव अभ्यारण्य, पड़ोस में बिहार के वाल्मीकि टाइगर रिजर्व और नेपाल के चितवन राष्ट्रीय निकुंज तीनों जंगल आपस में जुड़े हुए हैं। वन्य जीव चहलकदमी करते हुए एक दूसरे की सीमा में चले जाते हैं।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                इन दिनों नेपाल से एक हाथियों का झुंड वाल्मीकि टाइगर रिजर्व से सटे नेपाल के वाल्मीकि आश्रम के रास्ते भारत सीमा के वीटीआर क्षेत्र के गोनौली वन क्षेत्र के जंगल में प्रवेश कर उत्पात मचा रहे हैं। हाथियों ने एसएसबी पोस्ट व वन विभाग के सूचना बोर्ड को तोड़ दिया है। गोनौली वन क्षेत्र के कक्ष संख्या-18 के आसपास बुधवार को हाथियों की मौजूदगी मिलने पर वन विभाग ने इस क्षेत्र में लोगों के प्रवेश पर रोक लगा दी है। इसके अलावा सभी वन कर्मचारियों को अलर्ट कर विशेष निगरानी करने के लिए निर्देश दिया गया है।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वीटीआर के गोनौली वन क्षेत्र के प्रभारी रेंजर विजेंद्र पाठक ने बताया कि नेपाल से हाथियों का दल भारतीय सीमा क्षेत्र में आया है। उनकी संख्या छह हो सकती है। वन विभाग अलर्ट पर है। जब तक इन हाथियों का झुंड नेपाल सीमा में वापस नहीं चला जाता, तब तक नजर रखी जा रही है। सुरक्षा की दृष्टि से लोगों को वन क्षेत्र में आने-जाने पर रोक लगा दी गई है।