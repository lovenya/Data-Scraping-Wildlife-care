देहरागोपीपुर (कांगड़ा)। देहरा में कूड़ा संयंत्र के निर्माण को लेकर फिर विवाद खड़ा हो गया है। वन्य प्राणी विभाग के बीओ (ब्लॉक ऑफिसर) ने कूड़ा संयंत्र के निर्माण स्थल पर लगी जेसीबी को काम करने से रोक दिया और जेसीबी की चाबी ले ली। थोड़ी देर बाद स्थानीय लोग और नगर परिषद देहरा के अधिकारी और पदाधिकारी मौके पर पहुंच गए। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                स्थानीय लोगों ने भी संबंधित जगह पर कूड़ा संयंत्र के निर्माण का विरोध किया था। उन्होंने कहा कि इसे दूसरी जगह शिफ्ट किया जाए। उधर,  नगर परिषद देहरा का कहना था कि उन्हें यह जमीन अलाट हुई है और निशानदेही भी हो चुकी है। नगर परिषद कोई गलत कार्य नहीं कर रही है। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                उधर, वाइल्ड लाइफ के बीओ प्रीतम सिंह का कहना है कि निशानदेही के समय विभाग को सूचित किया जाना चाहिए था। जहां पर कूड़ा संयंत्र का कार्य चल रहा है, वह वाइल्ड लाइफ के अधीन है। यहां कूड़ा संयंत्र का काम नहीं हो सकता। जब तक आलाधिकारियों के दिशानिर्देश नहीं मिल जाते यहां पर कार्य को रोक दिया जाए। हालांकि बाद में लोगों की उपस्थिति में जेसीबी की चाबी लौटा दी गई। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                डीसी कांगड़ा ने ट्रांसफर की है जमीनः ईओ
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                नगर परिषद देहरा के कार्यकारी अधिकारी (ईओ) करुण भरमौरिया ने कहा कि नगर परिषद को यह जमीन डीसी कांगड़ा की तरफ से ट्रांसफर की गई है। उसके बाद ही संबंधित स्थान पर ग्राउंड लेवलिंग का कार्य शुरू किया गया है। वाइल्ड लाइफ विभाग की जमीन काफी दूर है। संबंधित विभाग को साथ लेकर विवाद को सुलझाया जाएगा। अस्थायी तौर पर कार्य को रोक दिया है।