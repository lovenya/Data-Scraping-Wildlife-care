कैमूर वन्य जीव क्षेत्र में लोढ़ी टोल प्लाजा स्थापित करने के मामले की सुनवाई एनजीटी में 22 अगस्त को होगी। एनजीटी ने इस दिन उत्तर प्रदेश राज्य राजमार्ग प्राधिकरण (उपसा) के मुख्य कार्यकारी अधिकारी, डीएफओ और डीएम को व्यक्तिगत रूप से उपस्थित होने को कहा है।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                रविवार को उरमौरा स्थित एक होटल में प्रेस वार्ता करते हुए मामले में याचिकाकर्ता व अधिवक्ता आशीष चौबे ने यह जानकारी दी। उन्होंने बताया कि वन्य जीव क्षेत्र में टोल प्लाजा बनाना गैर कानूनी है। इस संबंध में एनटीजी की ओर सात सितंबर 2022 को जारी अपने आदेश में एक कमेटी बना कर रिपोर्ट मांगी गई थी। इसमें यह स्पष्ट हो गया है कि टोल प्लाजा व आवासीय इलाका कैमूर वन्य जीव क्षेत्र में स्थापित है। निर्माण कार्य ले आउट के अनुसार सही प्रतीत नहीं होता है। कैमूर वन्य जीव क्षेत्र में व्यापारिक गतिविधि करने से पूर्व नियमानुसार संबंधित विभाग से एनओसी का भी कोई अभिलेख नहीं पाया गया। वाइल्ड लाइफ प्रोटेक्शन एक्ट 1972 के नियमों के उल्लंघन के मद्देनजर प्रार्थना पत्र दिया गया है। इस पर नोटिस जारी कर जवाब मांगा गया है। इस मौके पर अधिवक्ता सूर्य प्रकाश मिश्रा ने कहा कि सोनभद्र दुर्लभ प्राकृतिक संपदा है, मगर अपने व्यक्तिगत लाभ के लिए पर्यावरण का दोहन नियमों को ताक पर रख कर किया जा रहा है। यह लड़ाई पर्यावरण संरक्षण और सोनभद्र के लोगों के लिए है। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन