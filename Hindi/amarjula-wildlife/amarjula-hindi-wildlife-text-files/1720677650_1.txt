लखीमपुर खीरी। दुधवा जंगल के रास्तों पर फर्राटा भरते वाहनों की तेज रफ्तार वन्यजीवों की जान ले रही है। बीते डेढ़ माह में तीन वन्यजीव हादसे में जान गंवा चुके हैं। वाहनों की रफ्तार पर ब्रेक लगाने के उपाय भी कारगर साबित नहीं हुए। सीसीटीवी कैमरे, एंट्री रसीद व अन्य नियमों के बाद भी वाहन चालक बेपरवाह हैं। चार दिन पहले कार से टकराकर हुई चीतल की मौत भी इस बात की गवाही दे रही है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                पलिया, निघासन, मैलानी, तिकुनिया, भीरा, संपूर्णानगर थाना क्षेत्रों में दुधवा टाइगर रिजर्व फैला है। पलिया से गौरीफंटा, पलिया से चंदन चौकी जाने वाली सड़क दुधवा जंगल से गुजरी है। पलिया-मैलानी रोड पर भी जंगल का हिस्सा आता है। इन मार्गों पर वाहनों का आवागमन अधिक रहता है। इन सड़कों पर वाहनों की गति सीमा 30 किलोमीटर प्रतिघंटा निर्धारित है, लेकिन, रफ्तार पर ब्रेक नहीं लग रहा है। बीते दो माह में करीब चार वन्यजीवों की मौत वाहनों से टकराकर हो चुकी है। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                चार दिन पहले हुई थी चीतल की मौत
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                रविवार को गौरीफंटा से पलिया आ रही तेज रफ्तार कार ने सड़क पार कर रहे चीतल को टक्कर मार दी। हादसे में चीतल की मौत हो गई। वनकर्मियों ने कार चालक को पकड़ लिया। बाद में चालक पर जुर्माने की कार्रवाई की गई। एक माह पूर्व भी एक चीतल और एक बंदर की वाहन से टकराकर मौत हुई थी। चीतल की मौत कार की टक्कर से हुई थी। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                स्पीड नियंत्रण के लिए किए गए यह उपाय
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन विभाग ने वाहनों की गति नियंत्रित करने को स्पीड रडार गन लगाने की योजना बनाई थी, लेकिन यह योजना अब तक परवान नहीं चढ़ सकी है। फील्ड डायरेक्टर ललित कुमार वर्मा का कहना है कि बजट मिलते ही जंगल से गुजरने वाले रास्तों पर स्पीड रडार गन लगाई जाएगी। इसके अलावा गौरीफंटा रोड पर सीसीटीवी कैमरे भी लगाए गए। जंगल के रास्तों पर बने बैरियर पर कर्मचारियों की तैनाती है। वाहनों की एंट्री की जाती है। यात्री कर अधिकारी डाॅ. कौशलेंद्र ने बताया कि जंगल के रास्तों से गुजरने वाले वाहनों की गति की नियमित जांच हो रही है। कई वाहनों का चालान किया गया है। गति नियंत्रित करने के लिए अन्य योजनाओं पर भी काम हो रहा है।