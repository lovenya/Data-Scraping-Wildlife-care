विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                वन्य जीवों के लिए अलग पहचान बना चुके बिजनौर में एक और चौंका देने वाली खबर है। अमानगढ़ में गणना तो बाघ की हो रही थी। जब ट्रैप कैमरे चेक किए गए तो लकड़बग्घा भी चहलकदमी करता दिखाई दिया। यह पहला मौका है जब बिजनौर जिले में लकड़बग्घे का फोटो सामने आया है। इससे पहले उसके पगचिह्न के आधार पर होने की संभावनाएं तो जताई जा रही थी, लेकिन उसकी रिपोर्ट अधिकारिक तौर पर नहीं थी।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                 
                
                
                                
                
                                                                                                        
                                 
                                
                                
                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                                                                    
                                            
                                            
                                            
                                            
                                                                                        
                                            अमानगढ़ में घूमता गुलदार।
                                                                                                
                                            
                                                                                
                                        
                                    
                                                                        
                                                                
                                                                                                            बिजनौर जिना यूं तो आज के समय में गुलदार को लेकर खूब चर्चाओं में है। पिछले सवा साल में 56 गुलदार मिले। इनमें से कुछ की दुर्घटना में मौत हुई या फिर पिंजरे में कैद हो गए। 22 लोगों की जान भी गुलदार के हमलों में गई।



वहीं दूसरी ओर बात करें यहां जैव विविधता की तो एक अच्छी खबर अमानगढ़ से आई है। दिसंबर माह में अमानगढ़ में बाघ गणना शुरू हुई। 45 ट्रैप कैमरों के जरिए 45 दिन तक वन्य जीवों की तस्वीरें ली गई। अब इनकी जांच हुई तो वन अधिकारी भी लकड़बग्घे का फोटो देख चौंक गए।
                                                                                                         
                                                                                                
                            
                                                                                                                                                                                                                                                                                                                                                 
                            
                                                                                                                                
                            
                            विज्ञापन
                            
                                
                            
                            
                          
                            विज्ञापन
                            
                                
                            
                                          
            
            
                        
                                      
 
                                                                    
                                    
                                                                                                                    
                                            
                                            
                                            
                                            
                                                                                        
                                            अमानगढ़ में हाथी
                                                                                                - फोटो : अमर उजाला 
                                                                                                
                                            
                                                                                
                                        
                                    
                                                                        
                                                                
                                                                                                            जिले की बात करें तो वन्य जीव गणना में अभी तक अधिकारिक तौर पर लकड़बग्घे शामिल नहीं हैं। यह पहला मौका है जब जीवित लकड़बग्घे की फोटो सामने आई है। पुराने रिकॉर्ड पर नजर डालें तो 2019 में पहली बार अफजलगढ़ क्षेत्र में हाईवे पर एक दुर्घटना में दो लकड़बग्घे के शव मिले थे। यह पहली बार था, जब जिले में लकड़बग्घे होने के सबूत मिले थे। उसके बाद अब पहली बार बाघ गणना में इनका फोटो आया है।



 
                                                                                                         
                                                                                                
                            
                                                                                                                                                                                                                                                                                                                                                                            
                        
                                      
 
                                                                    
                                    
                                                                                                                    
                                            
                                            
                                            
                                            
                                                                                        
                                            अमानगढ़ के जंगल में वाटर हॉल में पानी पीता हाथियों का झुंड।
                                                                                                - फोटो : BIJNOR 
                                                                                                
                                            
                                                                                
                                        
                                    
                                                                        
                                                                
                                                                                                            32 बाघ और सौ से ज्यादा हाथी हैं अमानगढ़ में

अमानगढ़ वन रेंज 9580 हेक्टेयर रकबे में फैली हुई है। यहां पर इस समय पर्यटक आ रहे हैं और करीब 35 किलोमीटर ट्रैप पर वह यहां वन्य जीवों का दीदार कर सकते हैं। यहां हर वो वन्य जीव मौजूद है, जिसे देखने के लिए लोग कार्बेट पार्क, राजाजी पार्क, दुधवा पार्क जैसी जगहों पर जाते हैं। पिछली बाघ गणना की रिपोर्ट में यहां पर 28 वयस्क और 04 बाघ के शावक देखे गए थे। इसके अलावा हाथी, भालू, गुलदार, पैंगोलिन, अजगर जैसे जीव भी दिखाई देते हैं। यहां चीतल, हिरण के दर्जनों की संख्या में झुंड दिखाई पड़ते हैं।



 
                                                                                                         
                                                                                                
                            
                                                                                                                                                                                                                                                                                                                                                                            
                        
                                      
 
                                                                    
                                    
                                                                                                                    
                                            
                                            
                                            
                                            
                                                                                        
                                            अमानगढ़ में घूमता हिरण
                                                                                                - फोटो : amar ujala 
                                                                                                
                                            
                                                                                
                                        
                                    
                                                                        
                                                                
                                                                                                            लकड़बग्घा दिखना संरक्षण का संदेश : डीएफओ

डीएफओ अरुण कुमार सिंह ने बताया कि जिस टीम ने बाघों की गणना की है, उन्होंने यहां लकड़बग्घा भी देखा है। इनकी संख्या के बारे में तो अभी कोई जानकारी नहीं है। ट्रैप कैमरों में इसकी तस्वीर कैद हुई है। अमानगढ़ में वन्य जीवों के संरक्षण के लिए पुख्ता इंतजाम है।

 
                                                                                                         
                                                                                                
                            
                                                                                                                                                                                                                                                                                                                                                                            
                        
                                      
 
                                                                    
                                    
                                                                                                                    
                                            
                                            
                                            
                                            
                                                                                        
                                            ग्लोब टाइगर फोरम की टीम अमानगढ़ में दौरा करते हुए
                                                                                                - फोटो : amar ujala 
                                                                                                
                                            
                                                                                
                                        
                                    
                                                                        
                                                                
                                                                                                            अमानगढ़ में वन्यजीवों की स्थिति

वन्य जीव संख्या

बाघ 32

गुलदार 45

चिकारा 06

काला हिरन 50

सांभर 226

बारहसिंगा 37

भालू 9

मोर 1074

(नोट: आंकड़े वन विभाग से लिए गए हैं।)