विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                पीलीभीत शहर से सटे गांव पुरानी पीलीभीत के बंद पड़े ईंट भट्ठे के पास गेहूं के खेत में तेंदुए का कुनबा देखा गया है। दो शावकों के साथ तेंदुए को देख खेतों में काम करने वालों में दहशत है। शावकों के साथ घूम रहे तेंदुए की वीडियो और फोटो सोशल मीडिया पर वायरल हो रहा है। जानकारी मिलने पर सामाजिक वानिकी की टीम ने निगरानी शुरू कर दी है।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                न्यूरिया क्षेत्र में बाघों की चहलकदमी के साथ अब शहर से सटे गांव पुरानी पीलीभीत में तेंदुए ने अपने दो शावकों के साथ दस्तक दी है। गांव के पास बंद पड़े ईंट-भट्ठे के पास गेहूं के खेत में तेंदुआ दो शावकों के साथ डेरा जमाया हुआ है। बृहस्पतिवार की शाम कुछ लोगों ने तेंदुए और शावकों के साथ खेतों में जाते देखा गया। अंधेरा होने पर तेंदुआ दीवार पर आराम करता देखा गया। इसके फोटो और वीडियो सोशल मीडिया पर वायरल हो रहे हैं। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                भट्ठे पर मौजूद लोगों ने बताया शुक्रवार की सुबह भी तेंदुए का कुनबा गेहूं के खेत में देखा गया। इससे वहां पर काफी भीड़ लग गई। गेहूं के खेत में तेंदुआ और दो शावकों के होने की जानकारी होते ही सामाजिक वानिकी के डिप्टी रेंजर शेर सिंह, वन दरोगा सोनी सिंह पूरी टीम के साथ मौके पर पहुंचे। पगचिह्नों को ट्रेस किया। ग्रामीणों को सतर्क रहने की सलाह दी।
                
                
                                
                
                                                                                                        
                                 
                                
                                
                                                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                        
                                                                
                                                                                                            सवा किमी दूरी पर तैयार हो रहा हेलीपैड

जहां पर तेंदुए की बच्चों के साथ मौजूदगी है। उससे सवा किलोमीटर दूरी पर मोमीनगंज में प्रधानमंत्री के दौरे को लेकर हेलीपैड बनाया जा रहा है। यहां पर इस समय काफी संख्या में लोग काम कर रहे हैं।

 
                                                                                                         
                                                                                                
                            
                                                                                                                                                                                                                                                                                                                                                 
                            
                                                                                    
                        
                                      
 
                                                                    
                                    
                                                                        
                                                                
                                                                                                            पहले भी शावकों के साथ आ चुका तेंदुआ

बंद पड़े भट्ठे के मालिक एवं वाइल्ड लाइफ से जुडे पुनीत धमेजा ने बताया कि एक साल पहले भी तेंदुआ यहां आया था। गेहूं के खेत में ही शावकों को जन्म दिया था। शावक बड़े हुए तो वह चला गया था। शावकों के साथ घूम रहे तेंदुए ने किसी को कोई नुकसान नहीं पहुंचाया है।
                                                                                                         
                                                                                                
                            
                                                                                                                                                                                                                                                                                                                                                                            
                        
                                      
 
                                                                    
                                    
                                                                        
                                                                
                                                                                                            पीटीआर मनीष सिंह ने बताया कि सोशल मीडिया के माध्यम से जानकारी हुई थी। मौके पर टीम को लगाया गया है। निगरानी के लिए कैमरे भी लगाए गए हैं। आवश्यकता पड़ी तो इन्हें पकड़वाया जाएगा।