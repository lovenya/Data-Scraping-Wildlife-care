मिहींपुरवा (बहराइच)। जिले का कतर्नियाघाट जंगल मौजूदा समय इस भीषण गर्मी में प्राकृतिक आपदा से जूझ रहा है। एक तरफ आग लगने से जंगल में लगे बेशकीमती पेड़ जलकर राख हो रहे हैं। वहीं दूसरी तरफ जंगली जीवों पर संकट के बादल मंडरा रहे हैं। अभी कुछ दिनों पूर्व वन क्षेत्र में आग लग गई थी। लेकिन वन विभाग के पास कोई संसाधन न होने से आग धीरे-धीरे सुलगते हुए जंगल में बढ़ती जा रहा है। हालांकि जंगल प्रशासन आग पर पूरी तरह से काबू पाने का दावा कर रहा है।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                प्राकृतिक वन संपदा से परिपूर्ण जगंली जानवरों के लिए मुफीद कहे जाने वाला कतर्नियाघाट वन्य क्षेत्र मौजूदा समय आग की समस्या से जूझ रहा है। बीते बृहस्पतिवार को निशानगाड़ा मुर्तिहा के बीच जंगल के अंदर से होकर गुजरी रेल पटरी के किनारे अज्ञात कारणों से आग लग गई थी। आग से जंगल की बेशकीमती वन संपदा जल रही है। लेकिन संसाधनों की कमी की वजह से वन विभाग आग बुझाने में बेबस नजर आ रहा है। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                जिले का कतर्नियाघाट के जंगल में विभिन्न प्रजाति के सांप, अजगर आदि जीव जंतु पाए जाते हैं। इसके अलावा काफी संख्या में तेंदुआ, बाघ, हिरन, पाढ़ा समेत अन्य वन्यजीवों का निवास है। कई दुर्लभ जड़ी-बूटी भी जंगल में लगे हुए हैं। ऐसे में इस भीषण गर्मी के बीच तेज चल रही हवा के झोंकों के साथ आग भी धीरे-धीरे फैलती जा रही है। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मैनपावर काफी कम
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                551 वर्ग किलोमीटर में फैले कतर्नियाघाट वन्य जीव प्रभाग में सात वन रेंज है। एक वन रेंज में तीन से चार दर्जन वनकर्मियों की तैनाती होनी चाहिए। इन वन रेंजों में मैनपावर की भारी कमी है। मौजूदा समय वन रेंज में एक दर्जन से कम वनकर्मियों की तैनाती है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                संसाधनों का भी टोटा
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कतर्नियाघाट में आग जैसी प्राकृतिक आपदा की घटनाओं से निपटने के लिए वन विभाग के पास न कोई संसाधन है और न ही कोई ठोस कार्ययोजना। हर रेंज में एक वाटर टैंकर, एक ब्लोअर व अग्निशमन सिलिंडर ही उपलब्ध है, जो इतनी बड़ी रेंज के लिए नाकाफी साबित हो रहे हैं।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                जंगल में माचिस व अन्य ज्वलनशील पदार्थ ले जाने पर पूरी तरह पाबंदी है। लेकिन जंगल से सड़क गुजरने के चलते लोगों का आवागमन होता रहता है। ऐसे में लोगों की लापरवाही से इस तरह की घटनाएं घटित हो जाती हैं। जंगल में लगी आग को बुझा लिया गया है। टीम भी आग पर अपनी निगरानी बनाए हुए है। -बी शिवशंकर, डीएफओ, कतर्नियाघाट वन्य जीव प्रभाग