जितेन्द्र दीक्षित
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बहराइच। प्रकृति की मनोरम छटाओं व विभिन्न प्रजातियों के वन्यजीवों से घिरा कतर्नियाघाट वन्यजीव प्रभाग इन दिनों सूरज के प्रकोप का सामना कर रहा है। लगातार जारी तेज धूप व हवाओं के चलते तेजी के साथ वन प्रभाग के अधिकतर तालाब और पोखर सूख रहे हैं। इसके चलते वन्यजीवों के सामने पानी के संकट की स्थिति बन रही है। हालांकि वन विभाग ने इससे निपटने के लिए वैकल्पिक तालाबों को भरवाना शुरू दिया है। बताते चलें कि क्षेत्र में 200 से अधिक छोटे-बड़े तालाब व पोखर हैं। वहीं, वन्यजीवों के पानी के संकट व आग की घटनाओं से निपटने के लिए कतर्नियाघाट में 29 वैकल्पिक तालाब हैं।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मिहींपुरवा तहसील में लगभग 551 वर्ग किलोमीटर में फैला कतर्नियाघाट वन्य जीव प्रभाग अपने अंदर विभिन्न प्राकृतिक छटाओं को समेटे हुए है। यहां प्रदेश के सबसे ज्यादा 58 बाघ निवास करते हैं। वहीं, 250 से अधिक तेंदुए, 160 से अधिक हाथी, 5000 से अधिक हिरन, 1000 से अधिक पांडा, 300 से अधिक सांभर, लगभग 1000 बारहसिंगा आदि पशु-पक्षी रहते हैं। इनकी एक झलक पाने के लिए हर वर्ष कई हजार पर्यटक यहां आते हैं। लेकिन बीते कई दिनों से लगातार जारी तपिश व चिलचिलाती धूप के चलते पानी के ये प्राकृतिक स्रोत सूख रहे हैं। इसके चलते वन्यजीवों के सामने पानी के संकट की स्थिति बन गई है। हालांकि वन विभाग नदी व नहरों में पर्याप्त पानी होने का दावा कर रहा है।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                डीएफओ बी. शिवशंकर ने बताया कि वन्यजीवों के पानी के संकट व जंगल में आग लगने की स्थिति से निपटने के लिए 29 वैकल्पिक तालाब हैं। इनमे टैंकरों से पानी भरवाया जा रहा है। गर्मी के चलते तेजी से पानी सूख रहा है। जंगल में नदी, नहर में पानी है। वन्यजीवों के पीने के पानी की समस्या नहीं है। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                जंगल से बाहर आ सकते हैं हिंसक जीव
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन्यजीव जानकारों की माने अगर हाल ही में बारिश नहीं हुई तो समस्या विकट हो सकती है। हिंसक जीव तेंदुआ, बाघ, हाथी आदि पानी की तलाश में जंगल से बाहर आबादी क्षेत्र में आ सकते हैं और मानव वन्यजीव संघर्ष की स्थिति बन सकती है।