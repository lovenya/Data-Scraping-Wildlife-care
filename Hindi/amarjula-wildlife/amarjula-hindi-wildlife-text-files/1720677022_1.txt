विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                लक्सर में आठ साल की मासूम की दुष्कर्म के बाद हत्या के आरोपी 25 हजार के इनामी को एसटीएफ ने नौ साल बाद गिरफ्तार कर लिया। कोर्ट से जमानत पर रिहा होने के बाद वह पहचान छिपाकर बिजनौर में आम के बाग का ठेका लेकर काम कर रहा था। मामले में हाईकोर्ट ने पुलिस महानिदेशक को आदेश दिए थे कि आरोपी को चार सितंबर तक किसी भी हालत में गिरफ्तार कोर्ट में पेश किया जाए।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                एसटीएफ के एसएसपी आयुष अग्रवाल ने बताया, वर्ष 2007 में हरिद्वार जिले के लक्सर में विनोद कुमार निवासी टांडा भागमल, लक्सर ने जंगल में घास काटने गई आठ साल की बच्ची के साथ दुष्कर्म किया। इसके बाद उसकी हत्या कर दी थी। आरोपी के खिलाफ लक्सर थाने में हत्या और दुष्कर्म का मुकदमा दर्ज किया गया था। पुलिस ने आरोपी को गिरफ्तार कर कोर्ट में पेश करने के बाद जेल भेज दिया था।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                 
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                संपत्ति बेचकर फरार हो गया था आरोपी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                इसके बाद वह जमानत पर बाहर निकला और दोबारा अदालत में पेश नहीं हुआ। अपने गांव भागमल से पूरी संपत्ति बेचकर फरार हो गया था। एसएसपी हरिद्वार ने पांच सदस्यीय टीम बनाकर आरोपी पर 25 हजार रुपये का इनाम घोषित किया था। एसटीएफ के दो सिपाहियों को पिछले एक महीने से आरोपी के आने-जाने और रहने के सभी संभावित स्थानों का सुराग लगाने के लिए लगाया गया था।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                उन्हें सूचना मिली कि विनोद कुमार वर्तमान में बिजनौर के टांंडा शाहूवाला गांव में आम के बाग का ठेका लेकर काम कर रहा है। इस पर एसटीएफ की एक टीम इंस्पेक्टर यशपाल बिष्ट, दारोगा विपिन बहुगुणा, नरोत्तम बिष्ट की देखरेख में दबिश देने के लिए भेजी गई। बुधवार देर रात एसटीएफ ने वहां से आरोपी को गिरफ्तार कर लिया।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                ये भी पढ़ें..Uttarakhand: देशभर में जुगनुओं की संख्या का पता लगा रहा भारतीय वन्यजीव संस्थान, धीरे-धीरे होते जा रहे खत्म
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वर्ष 2014 से लगातार छका रहा था पुलिस को
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वर्ष 2014 से लगातार पुलिस उसकी तलाश करती रही लेकिन पता नहीं लग पाया। पुलिस जब भी आरोपी के घर समन लेकर पहुंचती तो वह नहीं मिलता। बार-बार समन जारी करने के बाद भी कोर्ट में उपस्थित न होने का संज्ञान लेते हुए हाईकोर्ट ने आरोपी के खिलाफ गैर जमानती वारंट जारी किया था। साथ ही पुलिस महानिदेशक को आदेश दिए कि चार सितंबर तक हर हाल में उसे पेश करें। एसएसपी ने बताया, आरोपी की गिरफ्तारी पुलिस के लिए चुनौती बन गई थी। उसका ठिकाना मालूम नहीं पड़ रहा था। आरोपी का कोई परिजन भी गांव में नहीं रह रहा था। ऐसे में पुलिस महानिदेशक ने उसे गिरफ्तार करने के लिए निर्देशित किया था।