विस्तार 
                                
	


  
    
    
    
  
  
    
      
      
      
      
      
      
      
      
    
    
      
      
    
  
  वॉट्सऐप चैनल फॉलो करें
      


                                
                                
                
                                                                                 
                वन्य प्राणी क्षेत्र कुगति की सुप्पा चोलू धार में मोनाल और कोकलास की रिकॉर्ड तोड़ आबादी देखने को मिली है। इसका खुलासा उस समय हुआ, जब वन्य प्राणी विभाग के डीएफओ वन्य जीवों का सर्वे करने के लिए स्टाफ के साथ इस धार पर पहुंचे। यहां जब उन्होंने जंगलों में मोनाल और कोकलास को उड़ान भरते देखा तो वे भी अचंभित हो गए। इससे पहले इतनी अधिक संख्या में इन वन्य जीवों को किसी भी जंगल में नहीं देखा है। इसको लेकर उनके स्टाफ ने वीडियो भी बनाई। इतना ही नहीं, इस धार में उन्हें काला भालू होने के भी प्रमाण मिले हैं। जंगल में काले भालू को आराम करते देखा गया।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन्य प्राणी विभाग की टीम ने गमगुल सियाबेही वन्य प्राणी क्षेत्र में भी सर्वे किया। इस दौरान उन्हें कई वन्य जीवों की प्रजातियों के जंगल में फलने-फूलने के सबूत मिले। इस सर्वे में वन्य प्राणी विभाग की टीमों को जिन वन्य जीवों के प्रमाण मिलेंगे। उनकी संख्या का पता लगाने के लिए बाद में गणना भी करवाई जाएगी। फिलहाल चंबा के उन सभी जंगलों में वन्य प्राणियों का सर्वे किया जा रहा है, जोकि वन्य प्राणी क्षेत्र में आते हैं। जंगलों में ट्रैप कैमरे लगाकर भी वन्य प्राणी विभाग वन्य जीवों की मौजूदगी का पता लगा रहा है। इस सर्वे में विलुप्त प्रजाति से संबंधित बर्फानी तेंदुआ, कस्तूरी मृग और भूरा भालू की मौजूदगी को भी पता लगाया जा रहा है। इन प्रजातियों के वन्य जीवों को चंबा के जंगलों में पहले भी देखा गया है।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन्य प्राणी विभाग के डीएफओ कुलदीप जमवाल ने बताया कि सर्वे करने के लिए जब वह सुप्पा चोलू धार पहुंचे तो वहां उन्हें मोनाल और कोकलास के झुंड दिखाई दिए। यह इस बात को दर्शाता है कि जंगलों में यह वन्य जीव सुरक्षा के साथ फल-फूल रहे हैं। वन्य प्राणी विभाग इन वन्य जीवों की सुरक्षा को लेकर पूरी मुस्तैदी के साथ काम कर रहा है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                अन्य वन्य प्राणी क्षेत्रों से अलग मोनाल
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                भांदल वन्य प्राणी क्षेत्र में इस बार मोनाल जंगली मुर्गे की प्रजाति की तरह मिले। जब वन्य प्राणी विभाग की टीम सर्वे करने के लिए भांदल के वन्य प्राणी क्षेत्र में पहुंची तो वहां पर उन्हें मोनाल दिखाई दिए, जोकि अन्य वन्य प्राणी क्षेत्रों से अलग थे। देखने में यह जंगली मुर्गे की तरह थे। अन्य वन्य प्राणी क्षेत्रों में मोनाल अपने वास्तिवक रूप में दिखाई दिए।