विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                छत्तीसगढ़ के कोरबा में सोमवार रात झमाझम बारिश के बीच घर लौटते पंडो जनजाति के युवक पर भालू ने हमला कर दिया। करीब 10 मिनट तक उनके बीच संघर्ष चलता रहा। फिर भालू जान बचाकर वहां से भाग निकला। युवक को गंभीर हालत में अस्पताल में भर्ती कराया गया है। घायल युवक को अस्पताल ले जाने के लिए भी काफी मशक्कत करनी पड़ी। परिजन पहाड़ी रास्ते अंधेरे से चलकर मुख्य मार्ग तक पहुंचे तब कहीं जाकर संजीवनी एंबुलेंस मिल सकी। घटना कटघोरा वन मंडल के पसान वन परिक्षेत्र की है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                जानकारी के मुताबिक, तिलईडांड वन परिसर में घने जंगल के बीच ग्राम बनखेता के आश्रित ग्राम रानीगढ़ी में पंडो जनजाति के परिवार रहते हैं। यहां रहने वाला बनसराम पंडो (36) सोमवार सुबह किसी काम से निकला था। शाम करीब 7 बजे पहाड़ी रास्ते से घर लौटने के दौरान झमाझम बारिश होने लगी। इसी बीच एक भालू ने बनसराम पर हमला कर दिया। इस पर बनसराम जान बचाने के लिए भालू से भिड़ गया। दोनों के बीच करीब 10 मिनट तक संघर्ष चलता रहा। आखिरकार भालू जंगल की ओर भाग निकला। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                घटना में बनसराम गंभीर रूप से घायल हो चुका था। भालू ने उसके पैर और पिंडली को नोंच लिया था। वह खून से लथपथ होकर घर पहुंचा। घटना की जानकारी सरपंच ने वन विभाग की टीम को दी। उनके लिए भी बारिश के बीच पहाड़ी के ऊपर पहुंचना संभव नहीं था। ऐसे में गंभीर रूप से घायल युवक को मुख्यमार्ग तक लाने की सलाह दी गई। किसी तरह परिजन पहाड़ी रास्ते में अंधेरे के बीच घायल युवक को पत्थरफोड़ तक लेकर पहुंचे। जहां वन विभाग की टीम मौजूद थी। इसके बाद युवक को अस्पताल में भर्ती कराया गया।