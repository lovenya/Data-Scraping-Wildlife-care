कलीनगर। पीलीभीत टाइगर रिजर्व ने अपने दस वर्ष का सफर पूरा कर लिया। इन दस सालों में बाघों की संख्या तीन गुना बढ़ गई। पर्यटन के क्षेत्र में भी सकारात्मक परिणाम सामने आए। इससे पीटीआर को विश्व स्तर पर नई पहचान मिली, लेकिन इन दस सालों में मानव-वन्यजीव संघर्ष की घटनाएं उपलब्धियों पर भारी रहीं। करीब 40 लोगों की जान भी गई। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                72 हजार वर्ग हेक्टेयर में फैले जनपद के जंगलों को नौ जून वर्ष 2014 में पीलीभीत टाइगर रिजर्व का दर्जा दिया गया। इसके बाद जंगल में मानव के दखल को बंद कर बाघ समेत वन्यजीवों के संरक्षण पर जोर दिया जाने लगा। पांच वन रेंजों में बंटे जंगलों की एक सीमा नेपाल, दूसरी लखीमपुर और तीसरी उत्तराखंड से मिली होने के चलते सुरक्षा पर अधिक ध्यान दिया गया। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                सख्ती के बीच शिकार की छुटपुट घटनाएं सामने आती रही, लेकिन बेहतर देखरेख के साथ जंगल के अनुकूल वातावरण के चलते पीटीआर में बाघ समेत वन्यजीवों की संख्या बढ़ी। वर्ष 2014 में 24 बाघों की मौजूदगी दर्ज की गई थी। जो बढ़कर वर्तमान में 71 से अधिक पहुंच गई। अन्य वन्यजीवों की संख्या में भी वृद्धि हुई। (संवाद)
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                --
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कम पड़ने लगा जंगल का दायरा
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वर्ष 2014 से लेकर 2024 तक करीब 40 लोगों की मौत हुई। अधिकतर घटनाएं कलीनगर तहसील क्षेत्र में हुईं। घटनाओं के पीछे बाघों की बढ़ती संख्या के आगे जंगल का सिकुड़ता दायरा अहम वजह मानी गई। घटनाओं को रोकने के लिए डब्ल्यूडब्ल्यूएफ की मदद से लोगों को जागरूक करने के साथ जंगल की सीमाओं पर जाल फेंसिंग का कार्य कराने पर जोर दिया गया लेकिन जंगल का दायरा बढ़ाने की ओर अफसरों ने कोई ध्यान नहीं दिया। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                --
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बाघों ने दिलाया टाइगर एक्स टू पुरस्कार
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बाघों की संख्या में तेजी के साथ इजाफा होने में पीलीभीत टाइगर रिजर्व आगे रहा। वर्ष 2020 में आई रिपोर्ट में पांच साल में बाघों की दोगुनी संख्या होने पर पीटीआर को विश्व स्तरीय टाइगर एक्स टू पुरस्कार से नवाजा गया। तत्कालीन डीएफओ नवीन खंडेलवाल को सम्मानित किया गया।  
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                --
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पर्यटन ने तोड़े पुराने सभी रिकॉर्ड
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पर्यटन के क्षेत्र में भी पीलीभीत टाइगर रिजर्व ने नई पहचान बनाई। चूका बीच का नजारा और हरियाली के बीच बाघ समेत वन्यजीवों की मौजूदगी सैलानियों को अधिक पसंद आई। इसके चलते वर्ष 2014 में जहां पर्यटन सत्र के दौरान आने वाले सैलानियों की संख्या 11135 थी, वहीं इस सत्र में अबतक 33 हजार से अधिक पहुंच गई। 150 से अधिक विदेशी सैलानी भी यहां पहुंचे। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                --
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                अवैध कब्जों पर नहीं दिया गया ध्यान
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पीटीआर में बाघों की बढ़ती संख्या के चलते जंगल छोटा पड़ने लगा, लेकिन इसके बावजूद जंगल की हजारों एकड़ जमीन से अवैध कब्जे नहीं हटवाए जा सके।
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                --
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मानव-वन्यजीवों में हो सामंजस्य स्थापित
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पीलीभीत टाइगर रिजर्व ने अपने 10 वर्ष के कार्यकाल में कई उपलब्धियां हासिल की है, लेकिन सबसे बड़ी उपलब्धि मानव और वन्य जीवों के बीच सामंजस्य स्थापित होने से मिलेगी। उम्मीद है हम वन्यजीवों की भावनाओं को समझने पर जोर देंगे, जिससे मानव-वन्यजीव संघर्ष कम होगा और घटनाओं में कमी आएगी। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                - शिवम कश्यप, सामाजिक कार्यकर्ता
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                --
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पीलीभीत टाइगर रिजर्व में वन और वन्यजीवों के सुरक्षा कवच को मजबूत करने पर जोर दिया जा रहा है। आमजन को भी वन्यजीवों के प्रति प्रेम भावना रखने की जरूरत है। इस दिशा में भी जागरूक किया जा रहा है। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                - मनीष सिंह, डीएफओ पीटीआर  शिवम कश्यप । शिवम कश्यप । शिवम कश्यप ।