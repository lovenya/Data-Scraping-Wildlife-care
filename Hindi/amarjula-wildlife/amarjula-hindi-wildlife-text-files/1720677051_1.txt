असम के सोनितपुर जिले के बुरहाचपोरी वन्यजीव अभयारण्य में कथित अतिक्रमणकारियों और वन रक्षकों के बीच सोमवार को झड़प हो गई। इस दौरान एक व्यक्ति की मौत हो गई और सात अन्य घायल बताए जा रहे हैं। नागांव वन्यजीव प्रभागीय वन अधिकारी (डीएफओ) जयंत डेका ने बताया कि पहले जंगल से हटाए गए कथित अतिक्रमणकारी पिछले कुछ दिनों से बुरहाचपोरी वन्यजीव अभयारण्य के अंदर फिर से अतिक्रमण की कोशिश कर रहे हैं।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                उन्होंने बताया कि करीब 800-900 लोग हथिया के साथ आए। उनके पास चाकू, लाठी और अन्य धारदार हथियार थे। वे जमीन पर कब्जा करने के इरादे से चीतलमारी शिविर आए थे। हमारे लोगों ने उन्हें ऐसा न करने के लिए समझाया, लेकिन उन्होंने किसी की एक न सुनी और वन रक्षकों पर धावा बोल दिया। डेका ने कहा कि ब्रह्मपुत्र के दक्षिणी तट पर पड़ोसी नागांव जिले के विभिन्न इलाकों से आए ग्रामीणों के हमले में कम से कम तीन वन रक्षक घायल हो गए।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                उन्होंने बताया कि शिविर में करीब 12 वन रक्षक थे। भीड़ को तितर-बितर करने के लिए हवा में गोलियां चलाईं गईं। हाथापाई में शायद कुछ गोलियां भीड़ को भी लगीं। स्थानीय पुलिस आ गई है। जानकारी मिली है कि एक महिला की भी मौत हुई है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                 
                

	और पढ़ें

    
                
                                
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                एक पुलिस अधिकारी ने बताया कि झड़प में भीड़ में से कम से कम चार लोग गोली लगने से घायल हुए। मृतक महिला की पहचान रहीमा खातून के रूप में की गई है। अन्य सभी घायलों को इलाज के लिए नागांव भेजा गया है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                ग्रामीणों ने किया यह दावा 
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                ग्रामीणों ने दावा किया कि वे जंगल के ऊंचे इलाके में शरण ले रहे हैं, क्योंकि बाढ़ के कारण आसपास के गांवों में उनके घर जलमग्न हो गए हैं। पिछले कुछ दिनों में लगातार बारिश के कारण हालात दूभर हो गए हैं। इसीलिए हमने तिरपाल लगाकर अस्थायी बाड़े का निर्माण किया, लेकिन वन रक्षक हमें यह कहते हुए बेदखल करने आए कि हमने वन भूमि पर अतिक्रमण कर घर बसा लिया है।