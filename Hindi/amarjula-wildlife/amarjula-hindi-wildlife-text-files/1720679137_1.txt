चंबा। अब वन मंडल डलहौजी के जंगलों में भी ट्रैप कैमरों में वन्य प्राणियों की तस्वीरें कैद हो रही हैं। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन विभाग ने जंगलों में होने वाली गतिविधियों पर नजर रखने के लिए ट्रैप कैमरे लगाए हैं, जिससे जंगलों में पेड़ों का अवैध कटान करने वालों से लेकर वन्य जीवों का अवैध शिकार करने वालों पर पैनी नजर रखी जा सके। कुछ दिन पहले वन मंडल चंबा के जंगलों में लगाए ट्रैप कैमरों में काला भालू और जंगली मुर्गे की तस्वीरें कैद हुई थी। अब डलहौजी के कथलग जंगल में काला भालू रात के समय जंगल में विचरण करता मिला है। इससे यह साबित हो गया है कि चंबा के जंगलों में वन्य जीव फल फूल रहे हैं। इन वन्य जीवों के संरक्षण में ट्रैप कैमरे काफी लाभकारी साबित हो सकते हैं। चंबा में पहली बार वन विभाग ट्रैप कैमरों के जरिए जंगलों में होने वाली गतिविधियों पर नजर रख रहा है। मुख्य वन अरण्यपाल अभिलाष दामोदरन ने बताया कि जंगलों में 24 घंटे निगरानी रखने के लिए ट्रैप कैमरे लगाए जा रहे हैं। कई बार वन रक्षक जंगल में हरेक जगह मौजूद नहीं रह सकता। ऐसे में ट्रैप कैमरे ऐसी जगहों पर होने वाली हरेक गतिविधि पर पैनी नजर रख सकते हैं। इसके परिणाम भी देखने को मिल रहे हैं। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                --