लखीमपुर खीरी। बारिश का मौसम शिकार और पेड़ों के कटान के लिहाज से काफी संवेदनशील साबित हो रहा है। बारिश के कारण जंगल में पानी भर गया है। इससे जंगल गश्त सुस्त और शिकारी सक्रिय हो गए हैं। जंगल में जलभराव होने से वन्यजीव अपना प्राकृतवास छोड़ कर बाहर निकल रहे हैं। ऐसे में वन्यजीवों के शिकार का खतरा बढ़ गया है। वन्यजीव अपराध अनुसंधान एवं नियंत्रण ब्यूरो इस संबंध में टाइगर रिजर्व को पहले ही सचेत कर चुका है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                दुधवा टाइगर रिजर्व के अंदर से शारदा, सुहेली, मोहाना, गेरुआ, उल्ल नदियां निकलती हैं। इनके अलावा दर्जनों नाले भी हैं। हाल के दिनों में हुई बारिश से दुधवा के अधिकांश घास के मैदानों में पानी भर गया है। वुडलैंड में भी पानी भरा हुआ है। ऐसे में शाकाहारी पशु ही नहीं बाघ और तेंदुए भी अपना प्राकृतवास छोड़ कर खेतों में आ गए हैं। उधर, जलभराव के कारण जंगल में पेट्रोलिंग भी सुस्त पड़ गई है। शिकारियों के लिए यह स्थिति काफी अनुकूल साबित हो रही है।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                शिकार के साथ साथ मानव वन्यजीव संघर्ष का खतरा बढ़ा
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन्यजीवो के जंगल से बाहर निकलने के कारण इनके शिकार का खतरा बढ़ने के साथ-साथ मानव वन्यजीव संघर्ष का खतरा भी बढ़ रहा है। तीन दिन पहले दक्षिण खीरी वन प्रभाग में एक बुजुर्ग बाघ के हमले में मारा गया। अब इसी वन प्रभाग में जंगली हाथियों को लेकर अलर्ट जारी किया गया है। दुधवा में भी जंगली हाथियों के बाहर निकलने को लेकर वनकर्मियों को पहले ही सतर्क किया जा चुका है।  
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मानसून सीजन में शिकार और अन्य वनापराध के खतरों को देखते हुए सुरक्षा और पेट्रोलिंग की विशेष योजना बनाई गई है। जिस पर काम हो रहा है। यह सच है कि बारिश के मौसम में जंगल गश्त थोड़ी मुश्किल होती है। बावजूद इसके दुधवा टाइगर रिजर्व में पूरी मुस्तैदी के साथ पेट्रोलिंग की जा रही है। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                - ललित कुमार वर्मा, फील्ड डायरेक्टर दुधवा टाइगर रिजर्व