गाजियाबाद। वन विभाग को खतरनाक वन्य जीवों को देखे जाने की रोजाना आठ से दस शिकायतें मिल रही हैं। इसमें ज्यादातर शिकायतें रात के समय में मिल रहीं है। मौके पर कांबिंग करने के बाद वन विभाग के कर्मचारियों को अभी तक किसी जानवर को पकड़ने में सफलता नहीं मिली है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                बृहस्पतिवार को वन विभाग को मोदीनगर के चुड़ियाला गांव में तेंदुआ देखे जाने की सूचना मिली। इसके बाद विभाग की टीम ने देर रात तक आस पास के गांवों में तेंदुए को पकड़ने के लिए अभियान चलाया, लेकिन वहां पर तेंदुआ होने के किसी तरह के साक्ष्य नहीं मिले। इससे पहले बृहस्पतिवार को टीम ने लोमड़ी देखे जाने की सूचना पर कांबिंग की तो अशोक नगर में एक घर से सियार का बच्चा मिला जिसे वन्य क्षेत्र में संरक्षित करा दिया गया है। इसके अलावा विभाग के हेल्पलाइन नंबर पर रोजाना खतरनाक वन्य जीवों को देखे जाने की सूचना मिल रही हैं। जिन्हें ढूंढ कर पकड़ने के लिए वन विभाग की टीम दौड़ रही हैं।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                जिला वन अधिकारी मनीष सिंह ने कहा कि ज्यादातर शिकायतों में मौके पर शिकायतकर्ता द्वारा जानवर की सही पहचान और देखे जाने की जगह नहीं बताई जाती है, लोग जंगली बिल्ली, गीदड़ को देखकर तेंदुआ, भेड़िया समझकर सूचना दे रहे हैं। जिस कारण इन जानवरों को ट्रेस करने में परेशानी आ रही है।