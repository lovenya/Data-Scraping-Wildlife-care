रामायण, बौद्ध सर्किट और वन्य जीव स्थल पर्यटकों को अपनी ओर खींच रहे हैं। चंदौली के नौगढ़ का देवदरी-राजदरी जलप्रपात के बाद अब चकिया का औरवांटांड भी पर्यटन स्थलों में शुमार हो चुका है। यहां प्रकृति को नजदीक से जानने और समझने का पर्यटकों को मौका मिल रहा है। काशी भ्रमण को अब  चंदौली और मिर्जापुर भी ले जाया जा रहा है। मिर्जापुर में लखनिया दरी, चुनार किला, विंध्याचल और सोनभद्र में इको प्वाइंट पार्क समेत घने जंगल हैं।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                टूरिज्म वेलफेयर एसोसिएशन के अध्यक्ष राहुल मेहता के अनुसार काशी में घरेलू पर्यटकों की संख्या भी बढ़ी है। काशी भ्रमण के बाद पर्यटक आसपास सटे जनपदों के पर्यटन स्थलों की सैर करना पसंद कर रहे हैं। वाराणसी टूरिज्म गिल्ड के अध्यक्ष संताेष सिंह ने बताया कि वन्य जीव स्थल सर्किट में चंदौली, मिर्जापुर, सोनभद्र के अंतर्गत चंद्रप्रभा वन्य जीव अभ्यारण, लखीमपुर खीरी (दुधवा, कतर्निया घाट), पीलीभीत, चंबल वन्यजीव अभ्यारण शामिल है। इस सर्किट को पर्यटक अधिक पसंद कर रहे हैं। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                टूरिज्म वेलफेयर एसोसिएशन के उपाध्यक्ष अभिषेक सिंह ने बताया कि सात टूरिस्ट सर्किट पर काम हो रहा है। इसमें रामायण सर्किट, बौद्ध सर्किट में पर्यटकों का दबाव पहले की तरह है, इसके साथ ही अब वन्य जीव अभ्यारण की ओर पर्यटक ज्यादा आकर्षित हो रहे हैं।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                ये हैं टूरिस्ट सर्किट
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                दिल्ली- मथुरा-वृन्दावन-आगरा-वाराणसी-दिल्ली (बृज सर्किट)
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                दिल्ली-मथुरा-वृन्दावन- आगरा-लखनऊ-नैमिषारण्य-अयोध्या-प्रयागराज-वाराणसी (यूपी का स्वाद)
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                 हेरिटेज आर्क: आगरा-लखनऊ-वाराणसी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                 रामायण सर्किट: वाराणसी-प्रयागराज-चित्रकूट-प्रयागराज-अयोध्या
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन्यजीव स्थल सर्किट: लखीमपुर खीरी (दुधवा, कतर्निया घाट), पीलीभीत, चंद्रप्रभा वन्यजीव अभयारण्य, चंबल वन्यजीव अभयारण्य
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                 बौद्ध सर्किट: वाराणसी-बोधगया-राजगीर-नालंदा-पटना-वैशाली-कुशीनगर-लुंबिनी-श्रावस्ती- लखनऊ
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बहुराज्य सर्किट: झांसी-दतिया-कालिंजर-चित्रकोट-खजुराहो-ओरछा-वाराणसी