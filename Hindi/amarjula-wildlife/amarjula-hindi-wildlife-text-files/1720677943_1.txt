फरह (मथुरा)। वाइल्डलाइफ एसओएस ने शुक्रवार को हाथी संरक्षण व देखभाल केंद्र और भालू संरक्षण केंद्र में भालू और हाथियों के साथ क्रिसमस मनाया। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                छुट्टियों के मौसम की शुरुआत करते हुए हाथियों और भालुओं के लिए अनोखा उत्सव मनाया गया, जो जानवरों की भलाई के लिए वन्यजीव संरक्षण संस्था की प्रतिबद्धता को दर्शाता है। हाथी संरक्षण और देखभाल केंद्र में रह रहे हाथी संजय, ताज, तारा, लक्ष्मी और परी को ''फ्रूट फीस्ट'' दिया गया। विशेष रूप से तैयार क्रिसमस स्टॉकिंग्स को हरे चारे, मूंगफली, केले, पपीता, तरबूज और गन्ने से भरा गया। पॉपकॉर्न से भरी स्टॉकिंग ने हाथियों के लिए उत्सव को और विशेष बना दिया। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                सांता क्लॉज़ के रूप में तैयार केंद्र के कर्मचारियों ने पशुओं को उपहार प्रस्तुत किए। आगरा स्थित भालू संरक्षण केंद्र में कबिलन, कनमनी, डिजिट, गंभीर, विदुर, मोगली और रॉन आदि भालुओं को उपहार के रूप में कार्टन बॉक्स में पॉपकॉर्न, खजूर, पपीता, तरबूज और शहद परोसा गया। भालुओं ने उत्सुकता से अपने उपहार खोले और जमकर इनका आनंद उठाया। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                वाइल्डलाइफ एसओएस के सह-संस्थापक और सीईओ, कार्तिक सत्यनारायण ने कहा भालू और हाथियों की भलाई सुनिश्चित करने के हमारे प्रयासों में, मानसिक उत्तेजना एक महत्वपूर्ण भूमिका निभाती है। बैजूराज एमवी, डायरेक्टर कंज़रवेशन प्रोजेक्ट्स, वाइल्डलाइफ एसओएस, ने कहा क्रिसमस-थीम वाले इन उपहारों में भालू और हाथियों को आनंद लेते देखना बहुत उत्साहजनक रहा।  हाथी संरक्षण व देखभाल केंद्र में चारा खाता हाथी