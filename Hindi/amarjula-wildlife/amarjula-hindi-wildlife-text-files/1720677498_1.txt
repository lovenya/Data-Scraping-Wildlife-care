विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                बिजनौर के अमानगढ़ जंगल से लावारिस अवस्था में मिली हथिनी दुर्गा का लखीमपुर खीरी के दुधवा टाइगर रिजर्व में पांचवा जन्मदिन धूमधाम से मनाया गया। यह नवरात्र में नौ अक्टूबर 2018 को दुधवा लाई गई थी। तब से यह दुधवा के हाथियों के साथ पल रही है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                सोमवार को दुधवा के सलूकापुर बेस कैंप में हथिनी दुर्गा का जन्मदिन मनाया गया। इसकी देखरेख करने वाले महावत इरशाद ने श्रृंगार किया। फूल-माला पहनाई और भोजन में केला, सेब, पपीता, अमरूद समेत व्यंजन परोसे गए। इस मौके पर दुधवा नेशनल पार्क उपनिदेशक डॉ रंगाराजू टी, रेंजर आरपी सिंह, डिप्टी रेंजर सुरेंद्र कुमार समेत महावतों ने केक काटकर दुर्गा के जन्मदिन की खुशियां मनाईं। एफडी ललित वर्मा ने उसके दीर्घायु होने की कामना की।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बहुत मार्मिक है दुर्गा की कहानी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बिजनौर के अमानगढ़ जंगल से पांच साल पहले दुधवा टाइगर रिजर्व लाई गई नन्हीं हथिनी दुर्गा इंसान और जानवरों के बीच भावुक रिश्ते की बानगी है। दुधवा के हाथी परिवार में शामिल हुई दुर्गा की कहानी बहुत मार्मिक है।
                
                
                                
                
                                                                                                        
                                 
                                
                                
                                                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                        
                                                                
                                                                                                            नौ अक्टूबर 2018 को अमानगढ़ जंगल में दुर्गा जब मिली थी तो उसकी उम्र करीब एक माह थी। अमानगढ़ जंगल में उसके पालन-पोषण का कोई समुचित प्रबंध न था। इस पर दुधवा टाइगर रिजर्व के तत्कालीन एफडी रमेश पांडेय और उपनिदेशक महावीर कौजलगि इसे दुधवा लाए। 
                                                                                                         
                                                                                                
                            
                                                                                                                                                                                                                                                                                                                                                 
                            
                                                                                    
                        
                                      
 
                                                                    
                                    
                                                                        
                                                                
                                                                                                            इरशाद करते हैं देखरेख 

शारदीय नवरात्र में आने के कारण वनाधिकारियों ने इसे दुर्गा नाम दिया। दक्षिण सोनारीपुर रेंज में पालतू हाथियों की देखभाल करने वाले इरशाद नाम के महावत को दुर्गा की देखरेख और पालन-पोषण की जिम्मेदारी सौंपी गई। इरशाद ने उसे अपने बच्चे की तरह पाला। उसे दुधवा के पालतू हाथियों के बीच रखा गया ताकि परिवार की कमी दूर की जा सके।
                                                                                                         
                                                                                                
                            
                                                                                                                                                                                                                                                                                                                                                                            
                        
                                      
 
                                                                    
                                    
                                                                        
                                                                
                                                                                                            धीरे-धीरे दुर्गा बड़ी होकर अब पांच साल की हो गई और सबकी लाडली बन गई। उसकी शरारतें सबको भाने लगी। दुधवा में देश-विदेश से आने वाले सैलानियों को गाइडों से जब दुर्गा के बारे में पता चलता है तो उसे देखने और मिलने से खुद को नहीं रोक पाते।