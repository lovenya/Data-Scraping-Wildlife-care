विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                पीलीभीत में वन्यजीव सप्ताह के समापन पर मुस्ताफबाद गेस्ट हाउस पहुंचे मुख्यमंत्री योगी आदित्यनाथ ने 248 करोड़ की 26 परियोजनाओं का लोकापर्ण और शिलान्यास किया। उन्होंने कहा कि पीलीभीत टाइगर रिजर्व की टीम के सफल संरक्षण की देन है कि यहां पर बाघों की संख्या दोगुनी हुई है। इसके साथ उन्होंने गांव के लोगों को रोजगार देने के लिए प्रशिक्षण देने व जंगल को सुरक्षित व संरक्षित करने पर जोर दिया। पीटीआर में पर्यटन की तमाम संभावनाएं भी जताईं।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मुख्यमंत्री का हेलीकॉप्टर शुक्रवार दोपहर 1:36 बजे मुस्तफाबाद गेस्ट हाउस के पास बनाए गए हेलीपैड पर उतरा। यहां वन राज्यमंत्री अरुण कुमार सक्सेना, केपी मलिक, गन्ना राज्यमंत्री संजय गंगवार, भाजपा जिलाध्यक्ष संजीव प्रताप सिंह व जिले के सभी विधायकों ने मुख्यमंत्री का स्वागत किया। इसके बाद मुख्यमंत्री ने मुस्तफाबाद गेस्ट हाउस में लगी प्रदर्शनी को देखा। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मुख्यमंत्री ने प्रदर्शनी का किया अवलोकन 
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मुख्यमंत्री एक-एक स्टॉल पर गए और समूहों के द्वारा तैयार किए गए उत्पाद के बारे में जानकारी ली। मंच से मुख्यमंत्री ने कहा कि पीलीभीत टाइगर रिजर्व में वर्ष 2018 में 25 बाघ मौजूद थे। डबल इंजन की सरकार के प्रयास से पीटीआर में 2022 में बाघों की संख्या दोगुनी हो गई। अब यहां पर 71 बाघ हैं। इसके लिए वन अधिकारी बधाई के पात्र हैं। 
                
                
                                
                
                                                                                                        
                                 
                                
                                
                                                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                                                                    
                                            
                                            
                                            
                                            
                                                                                        
                                            बांसुरी की स्टॉल देखते सीएम योगी आदित्यनाथ
                                                                                                - फोटो : अमर उजाला 
                                                                                                
                                            
                                                                                
                                        
                                    
                                                                        
                                                                
                                                                                                                         
                                                ईको टूरिज्म से पैदा होंगे रोजगार 
                                                                                                                                 
                                                

                                                                                                                                 
                                                
                                                                                                                                 
                                                

                                                                                                                                 
                                                मुख्यमंत्री ने बताया कि प्रदेश में 10 वेटलैंड बनाए गए हैं। ईको टूरिज्म पर जोर देते हुए कहा कि इससे रोजगार के अवसर पैदा होंगे। इसके लिए जंगल किनारे गांव के लोगों को ट्रेनिंग देकर उन्हें गाइड का दर्जा दिया जाए। मुख्यमंत्री ने कहा कि पहले मानव वन्यजीव संघर्ष की घटनाओं में कुछ नहीं मिलता था। भाजपा सरकार ने इसे आपदा घोषित किया।
                                                                                                                                 
                                                

                                                                                                                                 
                                                
                                                                                                                                 
                                                

                                                                                                                                 
                                                

                                                                                                                                 
                                                
                                                                                                                                 
                                                

                                                                                                                                                                                                                                   
                                                                                                                                                                                                         
                                                                                                
                            
                                                                                                                                                                                                                                                                                                                                                                            
                        
                                      
 
                                                                    
                                    
                                                                                                                    
                                            
                                            
                                            
                                            
                                                                                        
                                            सीएम योगी ने जंगल सफारी का लिया आनंद
                                                                                                - फोटो : अमर उजाला 
                                                                                                
                                            
                                                                                
                                        
                                    
                                                                        
                                                                
                                                                                                            अब वन्यजीव के हमले से मौत होने पर परिजनों को पांच लाख रुपये दिए जाते हैं। संघर्ष की घटनाओं को रोकने के लिए उन्होंने तार फेंसिंग कराए जाने की बात कही। इसके साथ ही मुख्यमंत्री ने कहा कि प्लास्टिक का प्रयोग बिल्कुल न करें। प्लास्टिक से पर्यावरण प्रदूषित होता है। इससे जीवन को संकट पैदा होता है। इसके बाद मुख्यमंत्री करीब 20 मिनट चूका घूमे फिर हेलीकॉप्टर से रवाना हो गए।