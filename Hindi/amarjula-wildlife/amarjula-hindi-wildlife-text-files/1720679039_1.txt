मंगलवार को पुलिस टीम बाइक सवार दो तस्करों से बरामद किए थे 38 कछुए
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                दोनों आरोपी उत्तराखंड के हरिद्वार क्षेत्र में झुग्गी झोपड़ियों में रहने वाले खानाबदोश
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                नजीबाबाद और सीमावर्ती क्षेत्र से वन्य जीव तस्करों पर होगी विभाग की निगाह
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                संवाद न्यूज एजेंसी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                नजीबाबाद/बिजनौर। वन्यजीव तस्करी से जुड़े 38 कछुए पकड़ने जाने के बाद वन विभाग सतर्क हो गया। बुधवार को पुलिस ने गिरफ्तार किए गए दोनों आरोपियों का पूछताछ के बाद चालान कर दिया। उत्तराखंड के हरिद्वार क्षेत्र में झुग्गी झोपड़ियों में खानाबदोश के रूप में रहते हैं। दाेनों से मिली जानकारी के बाद वन विभाग ने अब तस्करी से जुड़े सीमा क्षेत्र के तस्करों पर पैनी रखेगा।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                तहसील के महावतपुर डैम के निकट सामाजिक वानिकी और पुलिस टीम ने हरिद्वार ले जाए जा रहे 38 कछुओं के साथ मंगलवार को दो युवकों को गिरफ्तार किया था। कछुए के साथ पकड़ने गए हरिद्वार निवासी हुकुमत और करीम को सीजेएम न्यायालय में पेश करने के बाद दोनों जेल भेज दिया गया। आरोपी नजीबाबाद सीमा समाप्त होने के बाद उत्तराखंड के हरिद्वार क्षेत्र में झुग्गी झोपड़ियों में खानाबदोश के रूप में रहते हैं। वन विभाग का अनुमान है कि पूर्व में भी कछुओं और अन्य वन्य जीवों की तस्करी से इनका संबंध रहा होगा।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                    वन विभाग के अधिकारियों को आरोपियों ने कछुओं को देहरादून के किसी व्यक्ति को बेचने की जानकारी दी। वन विभाग के सामने कछुआ, सांप सहित अन्य वन्य जीवों की तस्करी से जुड़े मामले सामने आने पर अब विभाग तस्करी से जुड़े लोगों पर पैनी निगाह रखेगा। सामाजिक वानिकी डिप्टी रेंजर हरगोविंद सिंह ने बताया कि विभाग के उच्चाधिकारियों के निर्देश पर समय-समय पर वन्य जीवों की तस्करी के मामलों में विशेष चेकिंग अभियान और कार्रवाई की जाती रही है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन्य जीव अंग और पैंगोलीन तस्करी मामले सुर्खियों में रहे
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                सामाजिक वानिकी की टीम ने करीब डेढ़ वर्ष पूर्व नगर के बाजार कल्लूगंज से एक पंसारी की दुकान पर छापा मारकर वन्य जीवों के विभिन्न अंग बरामद किए थे। तीन आरोपियों को भी गिरफ्तार किया था। उधर, सामाजिक वानिकी टीम ने करीब दो वर्ष पूर्व प्रतिबंधित वन्यजीव पैंगोलीन की तस्करी से जुड़े 14 लोगों को वन्य जीव सहित गिरफ्तार किया था।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                -----------------------------------
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कछुए गायब हुए तो प्रदूषित हो जाएंगी नदियां
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                -12 प्रजाति के कछुए गंगा में पाए जाते हैं
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                -02 प्रजाति के कछुए अति संकटग्रस्त घोषित
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                -02 प्रजाति संकटग्रस्त, तीन असुरक्षित हुई
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                -02 प्रजाति के कछुओं पर संकट निकट है
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बिजनौर। पूरे विश्व में कछुओं की यूं तो 300 से ज्यादा प्रजाति मिलती हैं, लेकिन भारत में केवल 29 प्रजातियां ही हैं। इनमें भी उत्तर प्रदेश में कुल 15 प्रजाति के कछुए मिलते हैं। जिले में गंगा और अन्य नदियों की बात करें तो यहां पर सबसे ज्यादा 12 प्रजाति के कछुए मिलते हैं, लेकिन बढ़ते शिकार और तस्करी ने इनकी संख्या बहुत अधिक घटा दी है। इसका बड़ा कारण इनकी तस्करी होना है। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                नदियों के लिए इसलिए जरूरी है कछुए
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                गंगा समेत तमाम नदियों की जैव विविधता ही उसके स्वच्छ होने का बड़ा कारण है। कछुए को गंगा का प्राकृतिक सफाईकर्मी भी कहा जाता है। चूंकि कछुआ सर्वाहारी होता है, इसलिए यह बीमार मछलियों, गंगा में सड़ने वाले जानवरों के शवों और अन्य दूषित चीजों को खा जाता है। इससे नदियों में गंदगी नहीं होती। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पिछले साल फरवरी में 32 कछुओं के साथ दो तस्कर पकड़े थे
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पिछले वर्ष फरवरी माह के अंतिम सप्ताह में मंडावर पुलिस और वन विभाग की टीम ने चेकिंग के दौरान मुजफ्फरनगर जिले के रहने वाले दो आरोपियों को दुर्लभ प्रजाति के कछुओं के साथ गिरफ्तार किया था। इनके पास से पातल प्रजाति (सॉफ्ट शेल) के 32 कछुए बरामद हुए थे। यह प्रजाति असुरक्षित घोषित हो चुकी है। वहीं पैसों के लालच में लगातार इनका शिकार हो रहा है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                दवाई और सूप के लिए होती है तस्करी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन विशेषज्ञ बताते हैं कि तस्कर कछुओं को पकड़कर इनकी तस्करी दिल्ली में करते हैं। वहां से इनकी तस्करी विदेशों में खासतौर पर चीन के लिए होती है। जानकार बताते हैं कि वहां कछुओं के मांस और शेल से दवाई बनाने का दावा किया जाता है। कुछ जगहों पर इनका सूप भी बनाया जाता है। इसी चक्कर में लगातार इनकी तस्करी बढ