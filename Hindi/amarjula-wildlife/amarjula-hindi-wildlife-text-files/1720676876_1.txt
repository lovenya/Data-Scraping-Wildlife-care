विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                छत्तीसगढ़ के सूरजपुर में शनिवार देर रात हाथियों ने एक महिला की जान ले ली। महिला घर से बाहर टॉयलेट जाने के लिए निकली थी। इसी दौरान हाथी महिला को घसीट कर ले गए और पटक-पटक कर मार डाला। घर से करीब 50 मीटर दूर महिला का शव बरामद हुआ है। वहीं एक अन्य ग्रामीण के मकान को भी क्षतिग्रस्त कर दिया है। सूचना मिलने पर सुबह पहुंची वन विभाग की टीम ने परिजनों को मुआवजा दिया है। बताया जा रहा है कि तीन हाथियों का दल 15 दिनों से इलाके में विचरण कर रहा है। मामला कल्याणपुर क्षेत्र का है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                एक अन्य ग्रामीण का मकान भी क्षतिग्रस्त किया
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                जानकारी के अनुसार, सूरजपुर वन परिक्षेत्र के कल्याणपुर अंतर्गत करेरपारा निवासी सुंदरी (55) पत्नी गजरू शनिवार रात करीब एक बजे टॉयलेट जाने के लिए घर से बाहर निकली। तभी वहां पहले से मौजूद एक हाथी ने सुंदरी को पकड़ लिया और सूंड में लपेटकर घसीटते हुए करीब 50 मीटर दूर तक ले गए। इसके बाद पटक-पटक कर उसकी जान ले ली। ग्रामीणों ने बताया कि तीन हाथी गांव में आए थे। एक अन्य ग्रामीण बंधन राम के घर के एक हिस्से को भी तोड़ दिया है। उस हिस्से में मवेशी बांधे जाते हैं। घटना से गांव में दहशत है।  
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                ग्रामीणों ने वन विभाग पर सुरक्षा में अनदेखी का लगाया आरोप
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                सूचना मिलने पर सुबह वन विभाग के अधिकारी-कर्मचारी गांव में पहुंचे। भटगांव विधायक और संसदीय सचिव पारसनाथ राजवाड़े भी सूचना पर कल्याणपुर पहुंचे। मृत सुंदरी बाई के परिजनों को वन विभाग की ओर से आर्थिक सहायता राशि प्रदान की गई है। ग्रामीणों ने हाथियों के बीच के क्षेत्र में वन विभाग की निगरानी पर सवाल उठाते हुए कहा कि वह सिर्फ खाना पूर्ति करता रहा है। जिसके कारण अब ग्रामीणों की जान खतरे में है। हाथियों की मौजूदगी के कारण ग्रामीण वनोपज संग्रहण कितनी नहीं कर पा रहे हैं।