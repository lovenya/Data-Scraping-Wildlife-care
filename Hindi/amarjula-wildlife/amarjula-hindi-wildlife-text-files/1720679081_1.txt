विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                शाहजहांपुर के खुटार कस्बे में एक नलकूप ऑपरेटर के घर गोह घुस गई, जिसे देखकर परिवार के लोगों के होश उड़ गए। शोर मचने पर आस-पड़ोस के लोग भी आ गए। नलकूप ऑपरेटर ने वन विभाग को सूचना दी, लेकिन इसके बाद भी वनकर्मियों ने मौके पर पहुंचने की जरूरत नहीं समझी। बाद में किसी तरह गोह को पकड़वाकर खेतों में छुड़वाया गया।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                खुटार नगर में बंडा मार्ग किनारे सरकारी नलकूप के ऑपरेटर रमेश कुमार का मकान है। मंगलवार रात नौ बजे उनके घर में कहीं से गोह घुस आई। परिवार के किसी सदस्य की नजर गोह पर पड़ी तो उनके शोर मचाने पर परिवार के लोग भयभीत हो उठे। परिवार के सभी सदस्य भागकर घर के बाहर आ गए। शोर सुनकर आसपास के लोग भी मौके पर पहुंचे। 
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मौके पर नहीं पहुंचे वनकर्मी 
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन विभाग की टीम को घर में गोह होने की सूचना दी गई, लेकिन कोई मौके पर नहीं पहुंचा। करीब तीन फीट लंबी गोह दीवार पर चिपकी हुई है। जब वन विभाग की टीम नहीं आई तो बाद में लोगों ने खुद ही किसी तरह गोह को पकड़ा और उसे ईदगाह के आगे खेतों में छुड़वा दिया। बता दें कि गोह (मॉनिटर लिजर्ड) संरक्षित प्रजाति का जीव है। यह अक्सर जंगल और खेतों आदि में रहती हैं। 
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                घर में संरक्षित प्रजाति के जीव के घुसने की सूचना के बाद भी वनकर्मियों के नहीं पहुंचने पर लोगों ने नाराजगी जताई। इसके अलावा वन्यजीव को भी खतरा था, लेकिन ध्यान नहीं दिया गया। रेंजर मनोज श्रीवास्तव ने कहा कि उन्हें मामले की जानकारी नहीं है। पता कराया जाएगा।