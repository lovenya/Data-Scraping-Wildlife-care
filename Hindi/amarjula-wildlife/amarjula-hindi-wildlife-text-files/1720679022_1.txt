विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                दिल्ली के वन एवं वन्य जीव विभाग ने टोल फ्री नंबर बंद होने के बाद अपना वैकल्पिक ग्रीन लाइन नंबर जारी किया है। इसके लिए वन विभाग ने नौ वन रक्षकों की तैनाती की है। यह सभी रक्षक वन विभाग के मुख्यालय में तैनात हैं। जोकि 24 घंटे वन व वन्य जीव विभाग से जुड़ी शिकायतों को दर्ज करेंगे और उनका निवारण भी करेंगे। कोई भी व्यक्ति हेल्पलाइन नंबर 011-23378513 पर संपर्क कर वन्य विभाग से जुड़ी सूचनाएं दे सकता है। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                        
                                                                
                                                                                                            कंट्रोल रूम से यह सूचना संबंधित वन रेंज, बीट अधिकारी को भेज दी जाएगी। सूचना मिलते ही वन विभाग की टीम तुरंत मौके पर पहुंचकर कार्रवाई करेगी। वन विभाग का कहना है कि शिकायतों पर कम से कम समय में प्रभावी ढंग से काम किया जाएगा। इससे पहले टोल फ्री नंबर 1031 था। वन व वन्य जीव विभाग ने एक वरिष्ठ अधिकारी ने बताया कि एडमिनिस्ट्रेशन रिफॉर्म विभाग की ओर से टोल फ्री नंबर का काम सुधारा जा रहा है। 
                                                                                                         
                                                                                                
                            
                                                                                                                                                                                                                                                                                                                                                 
                            
                                                                                                                                
                            
                            विज्ञापन
                            
                                
                            
                            
                          
                            विज्ञापन
                            
                                
                            
                                          
            
            
                        
                                      
 
                                                                    
                                    
                                                                        
                                                                
                                                                                                            पेड़ों की कटाई की सूचना करा सकते हैं दर्ज

यदि कहीं बिना अनुमति के अवैध रूप से पेड़ों की कटाई हो रही है या जंगली जानवर जंगल से निकलकर शहर के अंदर घुस आया है। इस तरह की जानकारियां देने के लिए वन विभाग कार्यालय नहीं जाना पड़ेगा। लोगों को सिर्फ हेल्पलाइन नंबर पर फोन करके इसकी सूचना देनी होगी। पर्यावरण प्रेमी भवरीन कंधारी ने बताया कि उन्होंने इस मामले में शिकायत की थी, जिसके बाद वैकल्पिक नंबर जारी किया है।