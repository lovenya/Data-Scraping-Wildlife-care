वन्यजीव पानी और भोजन की तलाश में जंगलों से आबादी का रुख कर रहे हैं। इसके चलते मानव-वन्यजीवों के बीच संघर्ष के मामले में लगातार बढ़ रहे हैं। पिछले पांच साल के आंकड़ों पर नजर डालें तो हाथी और गुलदार के हमलों में 17 लोग जान गवां चुके हैं और 38 लोग घायल भी हुए हैं। वन्यजीवों ने ग्रामीणों पर खेतों में काम करते समय सबसे अधिक हमले किए। मवेशी और कुत्ते भी गुलदारों का निवाला बनते हैं।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                गर्मियों में जंगल सूखने लगते हैं। पेड़ों के पत्ते झड़ जाते हैं और झाड़ियां आदि सूख जाती हैं। पानी के स्रोत भी गर्मी की वजह से सूख जाते हैं जिससे गर्मी में जंगलों में पानी और भोजन की कमी हो जाती है। यही कारण है कि वन्यजीव पानी और भोजन की तलाश में आबादी क्षेत्रों का रुख करने लगते हैं। गर्मियों के मौसम में गन्ने की फसल गुलदार के छिपने के लिए बेहद मुफीद होती है। खेतों में पानी होने से पीने के पानी की कमी नहीं रहती है। इन खेतों में ठंडक भी काफी होती है। इसी तरह से हाथी भी भोजन और पानी की तलाश में खेतों में आ धमकते हैं। खेतों में ही अक्सर मानव और वन्यजीवों का आमना-सामना होता है।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पिछले पांच साल में गुलदार और हाथी के हमले में रुड़की और खानपुर रेंज में संघर्ष के 55 मामले सामने आए हैं। इनमें 17 लोगों की जान गई है जबकि 38 लोग हमले में घायल हुए। गुलदारों ने पिछले पांच साल में बकरी, गाय-भैंस आदि समेत 35 पशुओं को निवाला बनाया है। आवारा कुत्तों पर गुलदार के हमले के आंकड़े उपलब्ध नहीं है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                -----------
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                मानव-वन्यजीव संघर्ष के मामले
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वर्ष             मृत्यु        घायल
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                2019-20       7            3
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                2020-21        1           6
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                2021-22        2           4
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                2022-23        2           9
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                2023-24        2          10
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                2024-25        3          6
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कुल             17          38
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                ---------------
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बढ़ रही गुलदारों की संख्या, बढ़ रहा खतरा
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                वन्य वों में गुलदारों की संख्या में लगातार इजाफा हो रहा है। हालांकि, अभी इसको लेकर कोई पुख्ता आंकड़ा नहीं है, लेकिन जिस तरह गुलदारों की चहलकदमी आबादी क्षेत्र में बढ़ रही है व गुलदार मादा शावकों के साथ नजर आ रही हैं उससे वन विभाग के अधिकारी भी मान रहे हैं कि गुलदारों की संख्या बढ़ी है। पिछले माह मादा गुलदार के प्रजनन का समय था। वन विभाग के अधिकारियों की मानें तो मादा गुलदार जंगलों के ज्यादा ईख के खेत में बच्चों को रखना ज्यादा सुरक्षित मानती है। ईख के खेतों में ठंडक और पानी की कमी नहीं होती है। इसके अलावा ग्रामीण क्षेत्रों में आवारा कुत्ते शिकार के रूप में बेहद आसानी से मिल जाते हैं। उनके शिकार करने में मादा गुलदार को ज्यादा मशक्कत भी नहीं करनी पड़ती।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                --------------------
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                भोजन व पानी की तलाश में गर्मियों में वन्यजीव अक्सर आबादी का रुख कर लेते हैं। खेतों की नालियों में उन्हें पानी व ठंडक मिल जाती है। यही वजह है कि गुलदार और हाथी आबादी की तरफ बढ़ते हैं। इसी से मानव और वन्यजीव संघर्ष बढ़ रहे हैं।   - साधुलाल पलियाल, उप प्रभागीय वनाधिकारी, रुड़की।