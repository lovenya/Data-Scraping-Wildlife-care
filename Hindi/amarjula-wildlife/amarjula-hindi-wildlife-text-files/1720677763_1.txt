विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                बुंदेलखंड के दूसरे रानी दुर्गावती टाइगर रिजर्व से एक अच्छी  खबर है। यहां बाघिन राधा की दूसरी बेटी एन-12 ने चार शावकों को जन्म दिया है। अब यहां बाघों की संख्या 19 हो गई है, लेकिन जब बाघों की सही गणना होगी तब इनकी संख्या बढ़ने की भी संभावना है। यह भी जानकारी सामने आ रही है कि दो अन्य बाघिनें भी गर्भवती हैं जो कुछ दिन बाद शावकों को जन्म दे सकती हैं। 
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                बता दें कि नौरादेही अभयारण्य और रानी दुर्गावती अभयारण्य को मिलाकर नया टाइगर रिजर्व बनाया गया है। इसका नाम रानी दुर्गावती टाईगर रिजर्व रखा गया है और आचार संहिता हटते ही नए साल से यहां टाइगर रिजर्व के नियम, कानून लागू होने की उम्मीद जताई जा रही है।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                प्रदेश का सबसे बड़ा टाइगर रिजर्व बनने की उम्मीद
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                नौरादेही अभयारण्य प्रदेश का सबसे बड़ा अभयारण्य है और इसमें रानी दुर्गावती अभयारण्य का जंगल भी शामिल हो गया है जिससे यह टाइगर रिजर्व प्रदेश का सबसे बड़ा टाइगर रिजर्व बनने की उम्मीद भी है। नौरादेही अब टाइगर रिजर्व कि एक इकाई बन गया है। यहां नदी, तालाब के साथ ऐसी अनेक सुविधाएं हैं जहां अनेक तरह के जीव जंतुओं को रखने की सुविधा है जो सामन्य वन क्षेत्र में नहीं है। इसलिए यदि सामान्य वन परिक्षेत्र में कोई भी जानवर या जीव-जंतु मिलता है तो उसे नौरादेही में छोड़ा जाता है। यहां अनेक तरह के पक्षी और शाकाहारी, मांसाहारी जानवरों के साथ बाघों का परिवार है। जिनके दीदार करने प्रतिदिन प्रदेश भर से सैलानी पहुंच रहे हैं।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                पदमार्ग से होती है निगरानी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                नौरादेही में बाघों की संख्या में प्रति वर्ष बढ़ोतरी हो रही है, लेकिन लोकेशन के मामले में केवल बाघिन राधा की लोकेशन ट्रेप होती है, क्योंकि उसके गले में कॉलर आईडी लगा हुआ है। राधा के अलावा अन्य बाघ या शावकों की निगरानी यहां लगे कैमरों से होती है या पदमार्ग से उनकी मौजूदगी का पता चलता है। इसलिए इनकी सुरक्षा में लगे वन अमले को लोकेशन पता करने के लिए काफी मेहनत करनी पड़ती है। यही कारण है की जिस बाघिन ने शावकों को जन्म दिया है, उसकी पूरी लोकेशन अभी तक नहीं मिल पाई है। बस यह जानकारी मिल रही है कि एन-12 ने शावकों को जन्म दिया है।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                यह बोले अधिकारी
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                नौरादेही अभयारण्य में एन-12 ने शावकों को जन्म दिया है और सूत्रों से मिली जानकारी के अनुसार उनकी संख्या चार है। वहीं पूरे मामले में नौरादेही डीएफओ ए अंसारी ने बताया कि जानकारी सही है, लेकिन टीम शावकों की खोज कर रही है। अभी किसी ने उनको देखा नहीं है और संख्या कितनी है इसकी अभी पुष्टि नहीं कर सकते, लेकिन एक बाघिन ने शावकों को जन्म दिया है यह बात सही है।