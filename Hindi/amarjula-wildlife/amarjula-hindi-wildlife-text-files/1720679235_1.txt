विस्तार 
                                
	


  
    
    
    
  
  
    
      
      
      
      
      
      
      
      
    
    
      
      
    
  
  वॉट्सऐप चैनल फॉलो करें
      


                                
                                
                
                                                                                 
                चंबा जिला के तुंदाह वन्य प्राणी क्षेत्र में पहली बार दुर्लभ प्रजाति के भूरे भालू और कस्तूरी मृग को देखा गया है। भूरे भालू का पूरा परिवार जंगल में मिला। इसके अलावा कस्तूरी मृग भी जंगल में विचरण करता हुआ नजर आया। इन दुर्लभ वन्य जीवों का तुंदाह के जंगलों में होने का उस समय प्रमाण मिला, जब वन्य प्राणी विभाग की टीम सर्वे के लिए तुंदाह जंगली गई थी।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                सड़क से मीलों दूर पैदल चढ़ाई चढ़कर जब टीम वन्य प्राणी क्षेत्र तुंदाह के ऊपरी पहाड़ों पर पहुंची तो वहां बर्फ के बीच में भूरे भालू का पूरा परिवार धूप सेंक रहा था। इसकी विभागीय टीम ने तस्वीरें भी खींचीं हैं। इसके साथ जब विभागीय टीम सर्वे करने के लिए जंगल में थोड़ा और दूर निकली तो उन्हें कस्तूरी मृग दिखाई दिया। इसे देख पूरी टीम अचंभित हो गई।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                इससे पहले तुंदाह वन्य प्राणी क्षेत्र में ये दुर्लभ वन्य जीव कभी नहीं देखे गए थे। ऐसे में इन वन्य जीवों के इन जंगलों में मिलना वन्य प्राणी विभाग के लिए अच्छी खबर है। इन वन्य जीवों के संरक्षण को लेकर विभाग पहले ही सक्रिय तरीके से काम कर रहा है। अब इन वन्य जीवों की सुरक्षा को लेकर विभाग ओर भी कड़े कदम उठा सकता है। कुछ वर्ष पहले कुगति और पांगी के जंगलों में दुर्लभ वन्य जीव यानी बर्फानी तेंदुआ, भूरा भालू और कस्तूरी मृग के प्रमाण मिले थे।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                     
            
                                            
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                तुंदाह में ऐसे प्रमाण कभी नहीं मिले। ऐसे में तुंदाह में इन दुर्लभ वन्य जीवों का मिलना इस बात की तरफ इशारा करता है कि यह दुर्लभ वन्य जीव चंबा के जंगलों में फल-फूल रहे हैं। इसका एक कारण यह भी हो सकता है कि वन्य प्राणी विभाग ने अवैध शिकारियों पर जो शिकंजा कसा है। उससे ये वन्य जीव जंगलों में सुरक्षित बच रहे हैं।
                
                
                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                                                                
                                
                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                कुछ दिन पहले वन्य प्राणी विभाग ने वन्य जीवों का सर्वे किया। इसमें उन वन्य जीवों की प्रजातियों का पता लगाने का प्रयास किया गया कि कौन-कौन सी प्रजातियां वन्य प्राणी क्षेत्रों में फल फूल रही हैं। वन्य प्राणी विभाग के डीएफओ कुलदीप जमवाल ने बताया कि तुंदाह वन्य प्राणी क्षेत्र में पहली बार दुर्लभ प्रजाति का भूरा भालू और कस्तूरी मृग मिले हैं। यह वन्य प्राणी विभाग के लिए काफी खुशी की खबर है। आने वाले दिनों में इन वन्य जीवों की गणना के साथ उनकी सुरक्षा को लेकर भी उचित कदम उठाए जाएंगे।