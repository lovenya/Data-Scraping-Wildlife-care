विस्तार 
                                


    Follow Us 
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
        
    
        
    
    
    
    
    
    
    
    
    
    


                                
                                
                
                                                                                 
                लखीमपुर खीरी में अब प्रत्येक मंगलवार को दुधवा नेशनल पार्क सैलानियों के लिए बंद रहेगा। नेशनल टाइगर कंजर्वेशन अथारिटी (एनटीसीए) की 22वीं बैठक में यह निर्णय लिया गया है। एनटीसीए के निर्देशों के क्रम में प्रधान मुख्य वन संरक्षक वन्यजीव उत्तर प्रदेश ने यह आदेश जारी किया है। उत्तर प्रदेश के पर्यावरण, वन एवं जलवायु परिवर्तन विभाग की ओर से भी दुधवा टाइगर रिजर्व के प्रत्येक क्षेत्र को सप्ताह के प्रत्येक मंगलवार को सैलानियों के लिए बंद करने की अनुमति प्रदान कर दी है।
                
                
                 
                    
                                     
                                                                                    
                                                Trending Videos
                        
                        
                         यह वीडियो/विज्ञापन हटाएं



                                                
                                                                                                
                
                                                                                                        
                                 
                                
                                
                                                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                
                
                
                                
                
                                                                                                        
                                 
                                
                                
                                                
                                 
                

                
                
                                
                
                                                                                                        
                                 
                                
                                
                                                
                                 
                अब मंगलवार के लिए ऑनलाइन बुकिंग भी नहीं होगी। बता दें कि दुधवा का पर्यटन सत्र 15 नंवबर से शुरू होकर 14 जून तक चलता है। इसी बीच सैलानी किसी भी दिन सैलानी दुधवा में भ्रमण कर सकते थे। केवल विशेष परिस्थिति जैसे मौसम खराब होने की स्थिति में या पानी बरसने से रास्ते खराब हो जाने पर ही पर्यटन सत्र में सैलानियों को जंगल भ्रमण से रोका जाता था। कोरोना काल में दो सत्रों में पर्यटन को बीच में रोका गया था लेकिन अब सप्ताह के प्रत्येक मंगलवार को दुधवा का प्रत्येक क्षेत्र सैलानियों के लिए बंद रहेगा।
                
                
                                
                
                                                                
                                                
                                                                                
                विज्ञापन
                
                    
                
            
             
                विज्ञापन
                
                    
                
            
                                                                    
                                 
                                
                                
                                                                                
                                                
                
                                                                                                                                                                                                                                                                                                                        
                        
                                      
 
                                                                    
                                    
                                                                        
                                                                
                                                                                                            इसलिए लिया गया यह फैसला 

दुधवा टाइगर रिजर्व के फील्ड डायरेक्टर बी. प्रभाकर ने बताया एनटीसीए के निर्णय के अनुसार अब प्रत्येक मंगलवार को दुधवा नेशनल पार्क के सभी क्षेत्र जैसे दुधवा नेशनल पार्क, किशनपुर सेंक्चुरी, कर्तनियाघाट और दुधवा टाइगर रिजर्व बफर जोन सैलानियों के लिए बंद रहेगा। अब मंगलवार के लिए ऑनलाइन बुकिंग भी नहीं होगी। एनटीसीए ने यह निर्णय वन्यजीवों के प्राकृतिक जीवन में व्यवधान कम करने के लिए लिया है।