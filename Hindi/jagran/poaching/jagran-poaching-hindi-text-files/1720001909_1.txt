जालौन में पोलिग पार्टियों को रवाना करने व ठहरने के स्थान का किया निरीक्षणसंवाद सूत्र रामपुरा  आगामी दिनों में संभावित त्रिस्तरीय पंचायत चुनाव को ²ष्टिगत रखते हुए एसडीBy JagranEdited By: Published: Thu, 31 Dec 2020 11:28 PM (IST)Updated: Thu, 31 Dec 2020 11:28 PM (IST)FacebookTwitterWhatsappGoogle Newsजालौन में पोलिग पार्टियों को रवाना करने व ठहरने के स्थान का किया निरीक्षणसंवाद सूत्र, रामपुरा : आगामी दिनों में संभावित त्रिस्तरीय पंचायत चुनाव को ²ष्टिगत रखते हुए एसडीएम व विकास विभाग द्वारा चुनाव दौरान पोलिग पार्टियों को रवाना करने एवं उनके ठहरने की व्यवस्था को परखा तथा विशेष दिशा निर्देश भी दिए। 
 गुरुवार को एसडीएम शालिकराम ने नगर में संचालित समरसिंह इंटर कालेज जाकर वहां की व्यवस्था को लेकर विकास विभाग से चर्चा की। एसडीएम ने बिजली, पानी, शौचालय एवं कमरों में लाइट की व्यवस्था का निरीक्षण किया तथा सारे इंतजाम करने के निर्देश दिए। एडीओ पंचायत रामकुमार ने बताया कि पंचायत चुनावों में पोलिग पार्टियों को यहीं से बसों व अन्य साधनों से पोलिग सेंटरों तक पहुंचाया जाएगा। चूंकि यहां पर फील्ड काफी लंबा चौड़ा होने के कारण वाहनों को इधर उधर मुड़ने में भी कोई दिक्कत नहीं होगी। इसके अलावा कमरे भी काफी संख्या में तथा बड़े हैं जिनमें पार्टियां रुक भी सकेंगी। उनकी सुविधा हेतु बिजली, पानी, शौचालय की संपूर्ण व्यवस्था है। 
     
    

 यहीं बनेगा स्ट्रांग रूम 
 ग्राम पंचायतों में चुनाव होने के बाद आने वाली मतपेटियों को रखने के लिए स्ट्रांग रूम की व्यवस्था भी यहीं की जाएगी। जो पुलिस के कड़े पहरे में रहेंगी। निरीक्षण के दौरान अधिकारियों ने बताया कि मतगणना भी यहीं कराई जाएगी क्योंकि ये स्थान काफी सुरक्षित भी है। वाहनों के आवागमन में कोई दिक्कत न हो इसके लिए अलग से पुलिस व्यवस्था की जाएगी। जो हर चौराहे पर रहेगी ताकि कहीं जाम जैसी स्थित न बन सके। इस दौरान एडीओ पंचायत रामकुमार, सचिव संजय सिंह प्रधानाचार्य संतोष कुमार सिंह तथा पुलिस स्टाफ भी मौजूद रहा।
 पंचायत चुनाव के लिए 40 लाख मतपत्र आए 
 जागरण संवाददाता, उरई : पंचायत चुनाव की तैयारियां तेजी से की जा रही हैं। मतपत्र भी मंगवा लिए गए हैं। चालीस लाख मतपत्र आ गए हैं। इनको कड़ी सुरक्षा में रखवाया गया है। अन्य सामग्री पहले आ चुकी है।
 पंचायत चुनाव को लेकर हर तैयारी हो रही है। पहले चुनाव में प्रयोग होने वाले प्रपत्र आए थे। अब दिल्ली से मतपत्र भी मंगा लिए गए हैं। गुरुवार की सुबह मतपत्र प्रभारी इनको लेकर जनपद पहुंचे। इनमें ग्राम प्रधान, पंचायत सदस्य व क्षेत्र पंचायत सदस्य के मतपत्र हैं। सभी मतपत्रों के बक्से सीलबंद हैं। इनको कड़ी निगरानी में स्टोर में रखवाया गया है। मतपत्र प्रभारी डॉ शिवाकांत द्विवेदी ने बताया कि गुरुवार की सुबह ही वह मतपत्र लेकर लौटे हैं। इनको कड़ी सुरक्षा में रखवाया गया है। सभी व्यवस्थाएं चाक चौबंद हो चुकी हैं। लगभग सभी मतपत्र आ चुके हैं। तैयारी पहले इसलिए की जा रही है कि कभी भी चुनाव की तिथि घोषित हो जाए तो परेशानी न हो।