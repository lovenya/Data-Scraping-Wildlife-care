Blackbuck Poaching Case: सलमान खान से जुड़ी तीनों याचिकाओं पर अब राजस्थान हाई कोर्ट में होगी सुनवाईBlackbuck Poaching Case हिरण शिकार मामले में बालीवुड अभिनेता सलमान खान से जुड़ी तीनों याचिकाओं पर अब राजस्थान हाई कोर्ट में सुनवाई होगी। हाई कोर्ट ने सलमान की ट्रांसफर पिटीशन पर सभी मामलों की सुनवाई हाई कोर्ट में करने पर सहमति जता दी।By Sachin Kumar MishraEdited By: Published: Mon, 21 Mar 2022 06:50 PM (IST)Updated: Mon, 21 Mar 2022 06:50 PM (IST)FacebookTwitterWhatsappGoogle Newsसलमान खान से जुड़ी तीनों याचिकाओं पर अब राजस्थान हाई कोर्ट में होगी सुनवाई। फाइल फोटो
जोधपुर, संवाद सूत्र। हिरण शिकार मामले में बालीवुड अभिनेता सलमान खान को सोमवार को राजस्थान हाई कोर्ट से बड़ी राहत मिली। अब हिरण शिकार मामले से जुड़ी तीन याचिकाओं की सुनवाई सेशन कोर्ट के बजाय हाई कोर्ट में ही होगी। हाई कोर्ट ने सलमान की ट्रांसफर पिटीशन पर सभी मामलों की सुनवाई हाई कोर्ट में करने पर सहमति जता दी। सलमान ने सेशन कोर्ट में विचाराधीन अपील को हाई कोर्ट में ट्रांसफर करने की याचिका लगा रखी थी। सुनवाई के दौरान सलमान की बहन अलवीरा कोर्ट में मौजूद रही। कांकाणी गांव की सरहद में दो काले हिरण का शिकार करने के मामले में सलमान खान को ट्रायल कोर्ट ने दोषी करार देते हुए पांच वर्ष की सजा सुना रखी है। आर्म्स एक्ट में सलमान को बरी कर दिया गया। पांच साल की सजा को सलमान ने सेशन कोर्ट में व आर्म्स एक्ट में सलमान को बरी किए जाने के खिलाफ राज्य सरकार ने अपील कर रखी है। वहीं, एक व्यक्ति पूनमचंद ने भी सलमान के खिलाफ याचिका दायर कर रखी है। इन सभी मामलों की सुनवाई सेशन कोर्ट में हो रही थी। 

सलमान की बहन अलवीरा कोर्ट में मौजूद रही 
     
    
  काला हिरण शिकार प्रकरण में बालीवुड अभिनेता सैफ अली खान, बालीवुड अभिनेत्री नीलम, तब्बू व सोनाली को बरी करने के खिलाफ राज्य सरकार ने हाईकोर्ट में याचिका दायर कर रखी है। इसे लेकर सलमान की तरफ से एक याचिका हाई कोर्ट में पेश की गई थी। इसमें कहा गया कि इससे जुड़े सभी मामले एक-दूसरे से जुड़े हुए है। ऐसे में इनकी सुनवाई एक साथ हाई कोर्ट में की जाए। इस मामले में सरकारी पक्ष की तरफ से जवाब पेश नहीं किए जाने के कारण सुनवाई लगातार टलती जा रही थी। अब सरकारी वकील गौरव सिंह की तरफ से इन मामलों की सुनवाई हाई कोर्ट में करने को लेकर कोई आपत्ति नहीं जताई गई। इसके बाद न्यायाधीश पुष्पेन्द्र सिंह भाटी ने सभी मामलों की सुनवाई हाई कोर्ट में ही करने का आदेश जारी किया। सुनवाई के दौरान सलमान की बहन अलवीरा भी कोर्ट में मौजूद थी। सलमान के वकील हस्तीमल सारस्वत ने कहा कि उनके लिए यह राहत भरा फैसला है। सभी मामलों की सुनवाई एक ही स्थान पर होने से सलमान को काफी राहत मिली है।

सलमान से जुड़े मामले
 वर्ष 1998 में अपनी फिल्म हम साथ-साथ है की जोधपुर में शूटिंग के दौरान सलमान खान पर जोधपुर शहर के निकट तीन अलग-अलग स्थान पर हिरण शिकार का आरोप लगा। इसके तहत उनके खिलाफ घोड़ा फार्म हाउस व भवाद गांव की सरहद में चिंकारा का शिकार करने के अलग-अलग मामले दर्ज किए गए। तीसरा मामला उनके खिलाफ दो काले हिरण का कांकाणी गांव में शिकार करने का दर्ज किया गया। चौथा मामला सलमान के हथियारों को लेकर उनके खिलाफ आर्म्स एक्ट में दर्ज किया गया था।


 
  
   Koo App
   
    Bollywood star #SalmanKhan, accused in the blackbuck hunting case, got a breather from the #RajasthanHighCourt on Monday as it accepted his plea urging that it hear the three petitions related to the case, instead of the Sessions Court.
    
      View attached media content 
    - IANS (@IANS) 21 Mar 2022