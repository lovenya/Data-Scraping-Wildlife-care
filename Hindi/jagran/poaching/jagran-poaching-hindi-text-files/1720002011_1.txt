Assam: गैंडे के अवैध शिकार मामले में फरार चल रहे आरोपी को CBI ने किया गिरफ्तार,  सींग का करता था व्यापारकेंद्रीय जांच ब्यूरो 2012 के गैंडों के अवैध शिकार मामले में फरार चल रहे आरोपी को गिरफ्तार कर लिया है। आरोपी की पहचान रैडांग इंग्ती के रूप में हुई है। उस पर गैंडे के अवैध शिकार करने और व्यापार करने के लिए मामला दर्ज किया गया था। (फाइल फोटो)By Jagran NewsEdited By: Preeti GuptaPublished: Thu, 27 Apr 2023 03:25 PM (IST)Updated: Thu, 27 Apr 2023 03:25 PM (IST)FacebookTwitterWhatsappGoogle Newsगैंडे के अवैध शिकार मामले में फरार चल रहे आरोपी को CBI ने किया गिरफ्तार
दीमापुर, आईएएनएस। केंद्रीय जांच ब्यूरो (सीबीआई) ने गुरुवार को 2012 के गैंडों के अवैध शिकार मामले में फरार चल रहे आरोपी को गिरफ्तार कर लिया है। इससे पता चलता है कि सीबीआई के हाथों कोई भी आरोपी छूट नहीं सकता है। सीबीआई के एक वरिष्ठ अधिकारी ने कहा कि आरोपी की पहचान रैडांग इंग्ती के रूप में हुई है। आरोपी पर गैंडे के अवैध शिकार कर और उसका अवैध व्यापार करने के लिए मामला दर्ज किया गया था। वह लगातार फरार चल रहा था और आज अधिकारियों को गुप्त सूचना मिली। जिसके बाद छापा मार कर आरोपी को गिरफ्तार कर लिया गया है। 

दीमापुर से गिरफ्तार किया गया आरोपी
सीबीआई ने दीमापुर के ल्होमीठी गांव से रैडांग इंग्ती को धर-दबोचा है। सीबीआई ने असम सरकार के अनुरोध पर मामला दर्ज किया था और बाद में कार्बी आंगलोंग में रोंगमोंगवे पुलिस स्टेशन में दर्ज एफआईआर के आधार पर जांच अपने हाथ में ली थी। शख्स के खिलाफ की गई शिकायत में आरोप लगाया गया है कि 1 जुलाई 2012 को अज्ञात शिकारियों ने एक गैंडे को मार डाला और उसका सींग काट दिया। 
     
    

गैंडे का शिकार कर सींग का किया व्यापार
अज्ञात शिकारियों ने गैंडे का शिकार कर उसका शव कार्बी आंगलोंग के लोंगकोई तिस्सो गांव में फेंक दिया था। गांव की एक खाई में गैंडे का शव बरामद किया गया था। जांच के दौरान पाया गया कि गैंडे को मारने के बाद उसके सींग को दीमापुर में गिरफ्तार आरोपी को बेच दिया गया था। सीबीआई ने कहा कि अभियुक्तों की मिलीभगत तब सामने आई जब उन्होंने गैंडे का शिकार कर उसे आरोपी रैडांग इंग्ती को बेच दिया था और इसके बदले में एक मोटी रकम हासिल की थी।

यह भी पढ़ें-  आपराधिक और दीवानी मुकदमों के सभी रिकॉर्ड को बनाया जाए डिजिटल, सुप्रीम कोर्ट ने ज‍िला अदालतों को द‍िया न‍िर्देश
गैंडे की सींग के बदले लेता था मोटा पैसा
आरोपी रैडांग इंग्ती गैंडे की सींग का व्यापार करता था औप वह उसके बदले मोटी रकम का लेन-देन किया करता था। मामले की जांच के बाद 31 मार्च 2018 को पांच आरोपियों के खिलाफ आरोप पत्र दायर किया गया। गिरफ्तार आरोपियों को दीमापुर स्थित अदालत में पेश किया जाएगा।

यह भी पढ़ें- Auroville City: न धर्म, न जाति, न सरकार... तमिलनाडु के इस शहर को सिटी ऑफ DAWN क्यों कहा जाता है?