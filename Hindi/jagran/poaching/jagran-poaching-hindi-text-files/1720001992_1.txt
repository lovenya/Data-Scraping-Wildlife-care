Assam News: असम में काजीरंगा राष्ट्रीय उद्यान के पास गैंडे के सींग के साथ दो व्यापारी गिरफ्तारAssam News असम में काजीरंगा राष्ट्रीय उद्यान के पास पुलिस ने गैंडे के सींग के साथ दो व्यापारियों को गिरफ्तार किया गया है। बरामद सींग का वजन दो किलो बताया जा रहा है। आरोपियों को बोकाखत चिपही गांव से गिरफ्तार किया गया है। By Achyut KumarEdited By: Published: Wed, 31 Aug 2022 10:55 AM (IST)Updated: Wed, 31 Aug 2022 10:55 AM (IST)FacebookTwitterWhatsappGoogle Newsअसम में गैंडे के सींग के साथ दो व्यापारी गिरफ्तार (फोटो- एएनआइ)
बोकाखत, एजेंसी। असम पुलिस (Assam Police) ने मंगलवार को असम में काजीरंगा राष्ट्रीय उद्यान के पास बोकाखाट इलाके में गैंडे के सींग के व्यापार से जुड़े दो व्यक्तियों को गिरफ्तार किया है और उनके कब्जे से एक सींग बरामद किया है। गिरफ्तार किए गए गैंडे के सींग के व्यापारियों की पहचान बुधेश्वर चिंगटे और भक्त बहादुर थापा के रूप में हुई है। 
इनपुट के आधार पर, स्थानीय पुलिस ने मंगलवार को बोकाखत चिपही गांव में एक अभियान शुरू किया और दोनों को गिरफ्तार कर लिया। इस दौरान सींग को भी बरामद किया गया। 
     
    


काजीरंगा के अतिरिक्त पुलिस अधीक्षक ध्रुबज्योति नाथ ने कहा, 'पुलिस ने बुधेश्वर चिंगटे और भक्त बहादुर थापा नाम के दो लोगों को गिरफ्तार किया है और लगभग 2 किलो वजनी गैंडे का सींग बरामद किया है। हमारी जांच जारी है।'
एक सींग वाले गैंडे के लिए जाना जाता है असम
 
 असम अपने एक सींग वाले गैंडे के लिए जाना जाता है और राज्य बड़ी संख्या में पर्यटकों को आकर्षित करता है जो ऐसे स्थलों को देखने आते हैं। 
 गैंडों का अवैध शिकार अतीत में बड़े पैमाने पर होता था, जो अब कड़ी निगरानी और अधिकारियों द्वारा किए जा रहे अन्य सुरक्षा इंतजामों के कारण काफी कम हो गया है। 
 2021 में, अवैध शिकार से मरने वाले गैंडों की संख्या 21 साल में सबसे कम थी। 
 2013 और 2014 में, शिकारियों द्वारा 27 गैंडों को मार डाला गया था।

असम सरकार ने जलाया सींगों का भंडार
शिकारियों को स्पष्ट संदेश देने के लिए कि राइनो की सींग का कोई औषधीय या मौद्रिक मूल्य नहीं है, असम सरकार ने सितंबर में सार्वजनिक रूप से 2,479 सींग का भंडार जला दिया। असम के मुख्यमंत्री हिमंत बिस्वा सरमा ने तब कहा था, 'औषधीय उद्देश्यों के लिए गैंडों के सींगों का उपयोग एक मिथक है।'

हमारी बेशकीमती विरासत और पहचान का प्रतीक है गैंडा- सरमा
सरमा ने कहा, 'एक सींग वाला गैंडा न केवल हमारी सभ्यता का अभिन्न अंग है, बल्कि हमारी बेशकीमती विरासत और पहचान का भी प्रतीक है। हम काजीरंगा राष्ट्रीय उद्यान में स्थापित होने वाले संग्रहालय में प्रदर्शन के लिए 94 गैंडे के सींगों को संरक्षित कर रहे हैं।'
गैंडों की संख्या में हुआ इजाफा
राष्ट्रीय उद्यान प्राधिकरण द्वारा लगाए गए नवीनतम जनगणना के आंकड़ों के अनुसार, काजीरंगा राष्ट्रीय उद्यान अब 2,613 गैंडों का घर है और संख्या बढ़ रही है। पार्क प्राधिकरण ने इस साल मार्च में ट्विटर पर पोस्ट किया, 'मुख्य रूप से प्राकृतिक कारणों से 400 गैंडों की मौत के बावजूद 2018 से 200 गैंडों की वृद्धि हुई है।'