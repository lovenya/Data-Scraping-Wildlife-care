Black Buck Poaching Case: काला हिरण शिकार मामले में वर्चुअली भी नहीं आए सलमान खान, लगाई हाजिरी माफीBlack Buck Poaching Case  काला हिरण शिकार मामले की सुनवाई के दौरान बॉलीवुड अभिनेता सलमान खान जोधपुर की जिला व सत्र अदालत में उपस्थित नहीं हुए। सलमान की ओर से हाजिरी माफी की अर्जी लगाई गई जिसे जोधपुर के जिला व सेशन न्यायालय की ओर से स्वीकार कर लिया गया। By Sachin Kumar MishraEdited By: Published: Sat, 06 Feb 2021 05:29 PM (IST)Updated: Sat, 06 Feb 2021 05:29 PM (IST)FacebookTwitterWhatsappGoogle Newsकाला हिरण शिकार मामले में वर्चुअली भी नहीं आए सलमान खान। फाइल फोटो
जोधपुर, संवाद सूत्र। Black Buck Poaching Case: राजस्थान हाई कोर्ट से वर्चुअल रूप से कोर्ट में मौजूद रहने की स्वीकृति के बावजूद भी काला हिरण शिकार मामले की सुनवाई के दौरान बॉलीवुड अभिनेता सलमान खान जोधपुर की जिला व सत्र अदालत में उपस्थित नहीं हुए। सलमान की ओर से शनिवार को हाजिरी माफी की अर्जी लगाई गई, जिसे जोधपुर के जिला व सेशन न्यायालय की ओर से स्वीकार कर लिया गया। जोधपुर के जिला व सत्र अदालत में काला हिरण शिकार प्रकरण व आर्म्स एक्ट मामले में सुनवाई हुई। अदालत ने अगली तारीख 24 फरवरी तय की है। वहीं, झूठा शपथ पत्र पेश करने के मामले में सरकार की ओर से सलमान के खिलाफ दायर याचिका पर जवाब देने के लिए सुनवाई नौ फरवरी को होगी। सलमान के अधिवक्ता ने इस मामले में जवाब देने के लिए अदालत से समय मांगा था। 
एक दिन पहले ही सलमान के अधिवक्ता की ओर से कोर्ट में वर्चुअल तौर पर मौजूद रहने के लिए हाईकोर्ट में अर्जी लगाई थी, जिसकी स्वीकृति हाई कोर्ट के द्वारा सलमान को मिल गयी थी। इसको लेकर जोधपुर के जिला व सत्र न्यायालय में शनिवार को होने वाली सुनवाई के दौरान सलमान के अधिवक्ता हस्तीमल सारस्वत की ओर से हाईकोर्ट के आदेश की प्रति दी गई। साथ ही, शनिवार को होने वाली सुनवाई में सलमान की हाजिरी माफी की अर्जी भी लगाई गई, जिसे जिला कोर्ट ने स्वीकार कर लिया। ऐसे में काला हिरण शिकार प्रकरण व आर्म्स एक्ट मामले में सलमान को अभी तक कुल 18 बार हाजरी माफी मिली है। इस मामले की अगली सुनवाई अब 24 फरवरी को होगी। वहीं, झूठा शपथ पत्र पेश करने के मामले में सरकार की ओर से सलमान के खिलाफ दायर याचिका पर जवाब देने के लिए सलमान की तरफ से समय की मांग की गई, जिसे अदालत ने स्वीकार कर इस मामले की सुनवाई के लिए नौ फरवरी तारीख दी है। 
     
    

सलमान खान ने कोर्ट द्वारा सुनाई गई पांच साल की सजा को चुनौती दे रखी है। इस मामले में सह आरोपित बॉलीवुड अभिनेता सैफ अली खान, अभिनेत्री नीलम, तब्बू व सोनाली बेंद्रे को संदेह का लाभ देते हुए बरी कर दिया था। वहीं, आर्म्स  एक्ट के मामले में कोर्ट ने सलमान को बरी कर दिया था। राज्य सरकार ने कोर्ट के इस निर्णय को चुनौती दे रखी है। इन मामलों वे एक बार कोर्ट में पेश हुए हैं। ढाई साल की इस अवधि में इसके अलावा प्रत्येक पेशी पर वे किसी न किसी कारण से हाजरी माफी लेते रहे। करीब अठारह बार वे हाजरी माफी का लाभ ले चुके है। कोर्ट ने कोरोना काल को ध्यान में रखते हुए हर बार सलमान को हाजिरी माफी प्रदान की।