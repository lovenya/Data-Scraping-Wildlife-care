पोलिग पार्टियां पहुंचने से पूर्व रवाना किए जोनल व सेक्टर मजिस्ट्रेट- डीजल पर्ची लेने को चालकों ने उड़ाई कोविड नियमों की धज्जियां
- अपर जिलाधिकारी ने नजारा देखBy JagranEdited By: Published: Tue, 27 Apr 2021 10:21 PM (IST)Updated: Tue, 27 Apr 2021 10:21 PM (IST)FacebookTwitterWhatsappGoogle Newsपोलिग पार्टियां पहुंचने से पूर्व रवाना किए जोनल व सेक्टर मजिस्ट्रेट- डीजल पर्ची लेने को चालकों ने उड़ाई कोविड नियमों की धज्जियां 
 - अपर जिलाधिकारी ने नजारा देख जमकर लगाई फटकार जागरण संवाददाता, फर्रुखाबाद : पोलिग पार्टियों के बूथों पर पहुंचने से एक दिन पूर्व मंगलवार को जोनल व सेक्टर मजिस्ट्रेट क्षेत्र भ्रमण के लिए रवाना किए गए। इस दौरान डीजल पर्ची, कोरोना किट व भत्ता प्राप्त करने को अधिकारियों की भीड़ में कोविड प्रोटोकॉल धरी रह गई। पहले पर्ची लेने को वाहन चालकों में धक्कामुक्की होते देख अपर जिलाधिकारी ने माइक से जमकर फटकार लगाई और शारीरिक दूरी बनाए रखने के निर्देश दिए।  
     
    

 मतदान से पूर्व पोलिग बूथ और रास्ते के निरीक्षण को फाइनल-रन के लिए मंगलवार को फतेहगढ़ स्थित डीएन कालेज से सेक्टर व जोनल मजिस्ट्रेट को वाहन उपलब्ध कराकर रवाना किया गया। कॉलेज के बरामदे में कई टेबल लगाकर सामग्री वितरित की गई। कोरोना से बचाव के लिए कोरोना किट भी उपलब्ध कराई गई। अपर जिलाधिकारी ने जोनल व सेक्टर मजिस्ट्रेट को निर्देश देते हुए कहा कि जिन अधिकारियों ने अपने क्षेत्र का भ्रमण नहीं किया है वह अपने-अपने क्षेत्र का भ्रमण कर लें। बूथ पर यदि कोई खामी है तो उसे दुरुस्त करा लिया जाए। मतदान के दिन बूथ पर कोई समस्या आती है तो जोनल व सेक्टर मजिस्ट्रेट स्वयं जिम्मेदार होंगे। वाहनों के लिए डीजल पर्ची व अन्य सामग्री लेने को वाहन चालक एक-दूसरे के साथ धक्कामुक्की करते नजर आए। ड्यूटी पर लगे कर्मचारियों ने कई बार समझाने का प्रयास किया, लेकिन वह नहीं माने। बाद में अपर जिलाधिकारी ने फटकार लगा दी। एडीएम ने बताया कि सभी जोनल व सेक्टर मजिस्ट्रेट को वाहन देकर रवाना कर दिया है।