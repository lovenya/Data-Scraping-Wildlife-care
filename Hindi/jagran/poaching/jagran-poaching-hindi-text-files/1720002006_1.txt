Tamil Nadu: बीजेपी से इस्तीफा देने के बाद सीटीआर निर्मल कुमार बोले- ‘’मुझे किसी ने धोखा नहीं दिया’’तमिलनाडु बीजेपी के आईटी और सोशल मीडिया के अध्यक्ष सीटीआर निर्मल कुमार ने इस्तीफा दे दिया था। वहीं अब उन्होंने कहा है कि पार्टी छोड़ने का यह एक कठिन फैसला था। किसी ने मुझे धोखा नहीं दिया। यह मेरा फैसला है।By Jagran NewsEdited By: Versha SinghPublished: Thu, 09 Mar 2023 08:31 AM (IST)Updated: Thu, 09 Mar 2023 08:31 AM (IST)FacebookTwitterWhatsappGoogle Newsमुझे किसी ने धोखा नहीं दिया- CTR निर्मल कुमार
चेन्नई (तमिलनाडु), एजेंसी। सीटीआर निर्मल कुमार, तमिलनाडु भाजपा आईटी विंग के प्रमुख, जो हाल ही में अन्नाद्रमुक में शामिल हुए थे, ने कहा कि किसी ने भी उन्हें धोखा नहीं दिया। 
उन्होंने कहा कि पार्टी छोड़ने का यह एक कठिन फैसला था। किसी ने मुझे धोखा नहीं दिया। यह मेरा फैसला है। 
     
    

सीटीआर निर्मल कुमार ने कहा कि किसी पार्टी से जुड़ना अवैध शिकार नहीं है या यह खरीदारी की तरह की चीज नहीं है। यह एक भावना है।
बता दें कि सीटीआर निर्मल कुमार ने रविवार को भारतीय जनता पार्टी से इस्तीफा दे दिया था।
पार्टी छोड़ने के बाद, वह AIADMK के अंतरिम महासचिव एडप्पादी के पलानीस्वामी (EPS) की उपस्थिति में AIADMK में शामिल हो गए।
6 मार्च को सीटीआर निर्मल कुमार ने पार्टी छोड़ने के अपने फैसले की जानकारी ट्विटर पर दी थी।

सीटीआर निर्मल कुमार ने ट्वीट किया, ‘मैंने बीते डेढ़ साल में काफी दुविधाओं में रहकर ईमानदारी और कड़ी मेहनत के साथ काम किया है. निर्मल कुमार ने अपने इस्तीफे के लिए बीजेपी प्रदेश अध्यक्ष को दोषी ठहराया है।’
इस फैसले के बाद वह AIADMK के अंतरिम महासचिव ईपीएस के आवास पर गए और AIADMK में शामिल हो गए।  
AIADMK पार्टी ने अपने ट्विटर हैंडल से भी इस घटनाक्रम की पुष्टि की है।

सीटीआर निर्मल कुमार ने तमिलनाडु भाजपा के प्रदेश अध्यक्ष के अन्नामलाई पर गंभीर आरोप लगाए।
DMK के मंत्री के साथ चल रहा था विवाद
निर्मल ने ट्विटर पर बिना नाम लिए डीएमके के एक मंत्री के साथ कानूनी विवाद का भी जिक्र किया। पिछले साल नवंबर में मद्रास हाई कोर्ट ने निर्मल कुमार को बिजली, एक्साइज और उत्पाद मंत्री सेंथिल बालाजी के खिलाफ अपमानजनक बयान, ट्वीट, इंटरव्यू देने से रोकने के लिए अंतरिम निर्देश जारी किया गया था। उस समय निर्मल कुमार ने आरोप लगाया था कि तमिलनाडु राज्य विपणन निगम लिमिटेड की दुकानें अवैध रूप से MRP से ऊपर की बोतलें बेच रही हैं।