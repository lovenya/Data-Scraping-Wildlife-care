Nainital Crime : नैनीताल में अवैध शिकार करने वाले आरोपितों ने वन कर्मियों को पीटाNainital Crime  बीते वर्ष वन्यजीव सराव के मांस के साथ वन विभाग ने सात लोगों को पकड़ा था। मामले में एक मारुति सुजुकी टैक्सी को भी सीज किया गया था। आरोप‍ितों ने सीज वाहन जबरन छुड़ाने का प्रयास किया और वन कर्मियों से मारपीट भी कर दी।By Skand ShuklaEdited By: Published: Sun, 10 Apr 2022 11:40 AM (IST)Updated: Sun, 10 Apr 2022 11:40 AM (IST)FacebookTwitterWhatsappGoogle NewsNainital Crime : नैनीताल में वन विभाग के कब्जे से सीज वाहन छुड़ाने का किया प्रयास
जागरण संवाददाता, नैनीताल : अवैध शिकार के आरोपितों ने वन विभाग के कब्जे से सीज वाहन जबरन छुड़ाने का प्रयास किया और वन कर्मियों से मारपीट भी कर दी। इस मामले में कोतवाली पुलिस ने तीन लोगों के खिलाफ मुकदमा दर्ज कर लिया है। 
बीते वर्ष अप्रैल माह में नैना वन रेंज में श्रेणी एक में शामिल वन्यजीव सराव के मांस के साथ वन विभाग ने सात लोगों को पकड़ा था। मामले में एक मारुति सुजुकी टैक्सी वाहन भी सीज किया गया था। वन क्षेत्राधिकारी ममता चंद ने तहरीर देकर कहा है कि मामले में पकड़े गए तीन आरोपित, जो की जमानत पर छूटे हैं, वह शुक्रवार शाम वन रेंज स्थित वन विश्राम भवन पहुंच गए। जहां वह विभाग द्वारा कब्जे में लिए गए वाहन को छोडऩे की बात करने लगे। 
     
    

जब न्यायालय का आदेश दिखाने की बात कही तो तीनों आरोपित अनावश्यक दबाव बनाने लगे। विरोध करने पर उन्होंने वन दारोगा और अन्य कर्मियों के साथ मारपीट कर दी। साथ ही राजकीय कार्य में बाधा डाली गई। कर्मचारियों ने एकत्रित होकर तीनों को पकडऩे की कोशिश की तो वह फरार हो गए।
कोतवाल प्रीतम सिंह ने बताया कि तहरीर के आधार पर बगड़ मल्ला निवासी राहुल, जगदीश जोशी और जून स्टेट भीमताल निवासी प्रमोद कुमार के खिलाफ आइपीसी की धारा 323, 332 के तहत मुकदमा दर्ज कर लिया गया है। तीनों आरोपितों को 141क का नोटिस भेजा गया है। उनके खिलाफ जल्द कानूनी कार्रवाई की जाएगी।