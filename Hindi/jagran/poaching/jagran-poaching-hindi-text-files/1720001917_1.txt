Black Buck Poaching Case: पेशी से छूट के लिए राजस्थान हाईकोर्ट पहुंचे सलमान खान, वर्चुअल उपस्थिति की लगाई गुहारBlack Buck Poaching Case काला हिरण शिकार प्रकरण में कोर्ट में लगातार 17 बार हाजिरी माफी ले चुके बॉलीवुड अभिनेता सलमान खान अब हाईकोर्ट की शरण में पहुंचे हैं। सलमान ने हाईकोर्ट में इस मामले में वर्चुअल उपस्थिति के लिए निवेदन किया है। By Sachin Kumar MishraEdited By: Published: Thu, 04 Feb 2021 04:25 PM (IST)Updated: Thu, 04 Feb 2021 07:04 PM (IST)FacebookTwitterWhatsappGoogle Newsकाला हिरण शिकार मामले में हाजिरी से बचने के लिए राजस्थान हाईकोर्ट पहुंचे सलमान खान। फाइल फोटो
जोधुपर, संवाद सूत्र। Black Buck Poaching Case: राजस्थान के जोधपुर में विचाराधीन काला हिरण शिकार प्रकरण में कोर्ट में लगातार 17 बार हाजिरी माफी ले चुके बॉलीवुड अभिनेता सलमान खान अब हाईकोर्ट की शरण में पहुंचे हैं। सलमान ने वीरवार को हाईकोर्ट में इस मामले में वर्चुअल उपस्थिति के लिए निवेदन किया है। याचिका पर राजस्थान हाई कोर्ट ने राज्य व केंद्र सरकार को नोटिस जारी कर जवाब तलब किया है। इस मामले में अगली सुनवाई शुक्रवार को होनी है। वहीं, सलमान को जोधपुर की कोर्ट में छह फरवरी को उपस्थित होना है। इस उपस्थिति से बचने के लिए सलमान ने हाईकोर्ट में याचिका लगाई है। इस मामले में शुक्रवार को हाईकोर्ट मुख्यपीठ में सुनवाई होगी। 
सलमान की ओर से उनके अधिवक्ता हस्तीमल सारस्वत ने राजस्थान हाईकोर्ट में याचिका दायर की। याचिका में कोरोना के कारण सलमान के जोधपुर कोर्ट में उपस्थित नहीं होने की बात कह कर मुंबई से वर्चुअली उपस्थिति दर्ज कराने की अनुमति मांगी गई है। मुख्य न्यायाधीश इंद्रजीत महंती और न्यायाधीश दिनेश मेहता की अदालत में इस मामले की सुनवाई हुई। खंडपीठ ने इस मामले में राज्य व केंद्र सरकार को नोटिस जारी कर जवाब-तलब किया है। इस पर शुक्रवार को सुनवाई होनी है। इससे पहले सलमान खान लगातार 17 बार हाजिरी माफी ले चुके हैं। कोर्ट ने भी कोरोना काल को ध्यान में रखते हुए हर बार सलमान को हाजिरी माफी प्रदान की। लेकिन अब इस बार छह फरवरी को होने वाली सुनवाई को लेकर हजारी माफी की कम उम्मीद के चलते सलमान के अधिवक्ताओं द्वारा हाईकोर्ट में याचिका लगाई गई है। 
     
    

जानें, क्या है मामला 
 काला हिरण शिकार प्रकरण में ट्रायल कोर्ट ने पांच अप्रैल, 2018 को सलमान खान को दोषी करार देते हुए पांच साल की सजा सुनाई थी। इस मामले में सह आरोपित बॉलीवुड अभिनेता सैफ अली खान, अभिनेत्री नीलम, तब्बू व सोनाली बेंद्रे को संदेह का लाभ देते हुए बरी कर दिया था। सलमान खान को उस समय गिरफ्तार कर जोधपुर जेल भेजा गया था। तीन दिन बाद वे कोर्ट से मिली जमानत के आधार पर रिहा हुए थे। सलमान खान ने उन्हें सुनाई गई पांच साल की सजा को चुनौती दे रखी है। वहीं, आर्मस एक्ट के मामले में कोर्ट ने सलमान को बरी कर दिया था। राज्य सरकार ने कोर्ट के इस निर्णय को चुनौती दे रखी है। इन मामलों की छह फरवरी को सुनवाई होनी है।