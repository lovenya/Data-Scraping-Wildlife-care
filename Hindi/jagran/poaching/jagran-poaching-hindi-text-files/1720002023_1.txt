जब 'हम साथ साथ हैं' के सेट से Salman Khan को उठा ले गई पुलिस, तब्बू-सैफ सहित इन पांच लोगों पर भी गिरी गाजSalman Khan 90 के दशक में काला हिरण शिकार मामले में बुरा फंस गए थे। हम साथ साथ हैं के सेट पर अभिनेता समेत पांच लोगों को पुलिस उठा ले गई थी। हाल ही में अभिनेता महेश ठाकुर ने इस बारे में बात की है। महेश ने बताया कि यह बहुत बुरा फेज था। सलमान को रात भर थाने में रहना पड़ा था।By Rinki Tiwari Edited By: Rinki Tiwari Published: Mon, 01 Apr 2024 11:53 AM (IST)Updated: Mon, 01 Apr 2024 11:53 AM (IST)FacebookTwitterWhatsappGoogle Newsबीच शूटिंग के बीच सलमान खान समेत पांच सितारों को उठा ले गई थी पुलिस। फोटो क्रेडिट- इंस्टाग्राम
 एंटरटेनमेंट डेस्क, नई दिल्ली। काला हिरण शिकार मामले (Black Buck ) ने साल 1998 में खूब तूल पकड़ा था। इस केस में सलमान खान (Salman Khan), सैफ अली खान (Saif Ali Khan), सोनाली बेंद्रे, तब्बू (Tabu) और नीलम कोठारी का नाम सामने आया था। सलमान खान को तो जेल की हवा भी खानी पड़ी थी। 26 साल बाद अभिनेता महेश ठाकुर (Mahesh Thakur) ने इस मामले से जुड़ा एक किस्सा बताया है। 
महेश ठाकुर ने सैफ, सलमान, तब्बू, सोनाली और नीलम के साथ फिल्म 'हम साथ साथ हैं' में काम किया है। जब काला हिरण शिकार मामले में पांचों को पुलिस ने हिरासत में लिया था, तब महेश इसके गवाह थे। उन्होंने एक हालिया इंटरव्यू में खुलासा किया है कि कैसे फिल्म के सेट पर पांचों को पुलिस ने अरेस्ट कर लिया था। 
     
    

सेट से सलमान को उठा ले गई थी पुलिस
साल 1998 में 'हम साथ साथ हैं' की शूटिंग राजस्थान में हो रही थी। सभी एक गाने की शूटिंग कर रहे थे। तभी सेट पर पुलिस आई और पांचों को थाने ले गई। सिद्धार्थ कन्नन के साथ बातचीत में महेश ठाकुर ने कहा-


 हम एक गाने की शूटिंग कर रहे थे, तभी सेट पर पुलिस आ गई और सभी को उठाकर स्टेशन ले गई। न तो मैं, न मोहनीश बहल और ना ही करिश्मा कपूर इसमें शामिल थे। सिर्फ पांच लोग इसमें शामिल थे। जो हमने देखा और अनुभव किया, वो बिल्कुल भी अच्छा नहीं था।


 महिलाओं को जाने दिया गया, लेकिन सलमान खान रात भर पुलिस के साथ रहे। फिर उनका परिवार आया- अरबाज और सोहेल। अगले दिन सलमान खान ठीक हो गए। वह एक अच्छा आदमी है, वह ठीक था। यहां तक कि सैफ भी।
 

मीडिया पर भड़के सलमान के 'जीजा'
महेश ठाकुर ने बताया कि आरोप साबित नहीं हुए थे, फिर भी मीडिया में इस मामले को खूब उछाला गया। अभिनेता ने कहा-

 कुछ क्लियर नहीं हुआ था। न्यूज वालों ने काफी उछाला। कुछ निकला तो नहीं था। यह मामला इसलिए इतना चर्चा में रहा, क्योंकि सलमान और सैफ का नाम शामिल था, मीडिया ने इसे बहुत एन्जॉय किया। मगर आखिर में कुछ भी सामने नहीं आया, लेकिन मीडिया ने बहुत नेगेटिविटी फैलाई।
 

यह भी पढ़ें- फिर होगा सलमान खान का 'जलवा', Wanted 2 के साथ अनिल कपूर की इस ब्लॉकबस्टर फिल्म के सीक्वल पर लगी मुहर!
शूटिंग में आई थी दिक्कत
महेश ठाकुर ने कहा कि इस विवाद के बाद जोधपुर में शूटिंग को कैंसिल कर दिया गया था। सब वापस मुंबई लौट आए और जब दोबारा शूटिंग के लिए इकट्ठा हुए तो माहौल जरा भी नहीं बदला था। सब पहले जैसे नॉर्मल शूटिंग कर रहे थे। महेश ने यह भी बताया कि सूरज बड़जात्या फिल्म की शूटिंग 99 दिन में पूरी करने वाले थे, लेकिन इस केस की वजह से शूट 8 दिन और आगे बढ़ाया गया।

यह भी पढ़ें- 'दबंग 4' पर जल्द लगेगी मुहर, फाइनली Salman Khan ने 'चुलबुल पांडे' के कमबैक को लेकर तोड़ी चुप्पी