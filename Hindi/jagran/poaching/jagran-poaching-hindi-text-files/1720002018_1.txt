कर्नाटक में बड़े उलटफेर के संकेत; एमबी पाटिल का दावा, बोले- BJP और JDS के 20 से 25 विधायक होंगे कांग्रेस में शामिलकांग्रेस नेता एमबी पाटिल (MB Patil) ने दावा किया है कि जनता दल सेक्युलर (JDS) के 10 विधायक और भाजपा के 25 विधायक जल्द ही कांग्रेस में शामिल होंगे। पाटिल ने भरोसा जताया कि विपक्षी विधायकों के कांग्रेस में शामिल होने के बाद विधायकों की संख्या 150-160 तक हो जाएगी।By AgencyEdited By: Sonu GuptaPublished: Sun, 05 Nov 2023 03:19 PM (IST)Updated: Sun, 05 Nov 2023 03:19 PM (IST)FacebookTwitterWhatsappGoogle Newsकांग्रेस नेता एमबी पाटिल ने कर्नाटक में बड़े उलटफेर के दिए संकेत। फोटोः एएनआई।
एएनआई, बेंगलुरु। कांग्रेस नेता एमबी पाटिल (MB Patil) ने दावा किया है कि जनता दल सेक्युलर (JDS) के 10 विधायक और भाजपा के 25 विधायक जल्द ही कांग्रेस में शामिल होंगे। उन्होंने भाजपा पर निशाना साधते हुए कहा कि राज्य की विपक्षी पार्टी कांग्रेस के पांच विधायकों को नहीं तोड़ सकती है। पाटिल के इस बयान से राज्य में राजनीति सरगर्मी तेज हो गई है। 
JDS राजनीतिक दलों के बीच पैदा कर रही है भ्रमः पाटिल
पाटिल ने कर्नाटक के पूर्व मुख्यमंत्री कुमारस्वामी के डीके शिवकुमार को 19 जद (एस) विधायकों के समर्थन की पेशकश वाले बयान पर भी चुटकी ली। उन्होंने इसे नाटकीय बयान करार देते हुए उन पर राजनीतिक दलों के बीच भ्रम पैदा करने के प्रयास का आरोप लगाया। उन्होंने कहा कि देश की सबसे पुरानी पार्टी कांग्रेस के भीतर किसी भी प्रकार का भ्रम नहीं है। 
     
    

20 से 25 विधायक हो सकते हैं कांग्रेस में शामिलः एमबी पाटिल
पाटिल ने दावा किया कि विपक्षी खेमे से 20 से 25 विधायक कांग्रेस में शामिल हो सकते हैं। पाटिल ने भरोसा जताया कि विपक्षी विधायकों के कांग्रेस में शामिल होने के बाद विधायकों की संख्या 150-160 तक हो जाएगी। उन्होंने भाजपा पर कटाक्ष करते हुए विधानसभा में प्रभावी विपक्षी नेता बनने के लिए भाजपा सदस्यों की योग्यता पर भी सवाल उठाया।

यह भी पढ़ेंः Karnataka: 'येदियुरप्पा ने माना नेता प्रतिपक्ष की नियुक्ति में हो रही देरी', कांग्रेस के तानों से दुखी होकर दी ये सफाई
कुमारस्वामी ने शिवकुमार को दिया था सीएम बनने का ऑफर
मालूम हो कि सिद्धारमैया को सीएम कुर्सी से हटाने के लिए पूर्व मुख्यमंत्री और JDS नेता एचडी कुमारस्वामी शनिवार को बड़ा दांव चला था। उन्होंने सत्तारूढ़ कांग्रेस में गुटबाजी की खबरों के बीच उपमुख्यमंत्री और वरिष्ठ कांग्रेस नेता डीके शिवकुमार को मुख्यमंत्री बनाने की पेशकश कर दी। उन्होंने एक संवाददाता सम्मेलन को संबोधित करते हुए कहा था कि डीके शिवकुमार अगर मुख्यमंत्री बनना चाहते हैं तो जनता दल सेक्युलर के 19 विधायकों पर भरोसा कर सकते हैं।

यह भी पढ़ेंः कर्नाटक में राजनीतिक खींचतान के बीच प्रियांक खरगे का बड़ा बयान, कहा - मुख्यमंत्री पद के लिए मैं तैयार हूं