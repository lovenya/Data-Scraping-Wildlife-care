Black Buck Poaching Case: सलमान खान को राजस्थान हाईकोर्ट से राहत, पेशी पर वर्चुअल हाजिर रहने की मिली इजाजतBlack Buck Poaching Case सलमान खान की ओर से उनके वकील हस्तीमल सारस्वत के द्वारा काला हिरण शिकार प्रकरण में उनकी पांच साल की सजा के खिलाफ जिला व सत्र न्यायालय ( जोधपुर जिला ) विचाराधीन अपील में व्यक्तिगत उपस्थिति के आदेश को लेकर हाईकोर्ट में याचिका लगाई थी।By Sachin Kumar MishraEdited By: Published: Fri, 05 Feb 2021 04:27 PM (IST)Updated: Fri, 05 Feb 2021 04:27 PM (IST)FacebookTwitterWhatsappGoogle Newsसलमान खान को राजस्थान हाईकोर्ट से मिली राहत, पेशी पर वर्चुअल हाजिर रहने की मिली इजाजत। फाइल फोटो
जोधपुर, संवाद सूत्र। Black Buck Poaching Case: काला हिरण शिकार मामले में शुक्रवार को सुनवाई के दौरान बॉलीवुड अभिनेता सलमान खान के व्यक्तिगत रूप से उपस्थित होने के मामले लगाई गई। याचिका में सलमान खान को हाईकोर्ट से राहत मिली है। जोधपुर स्थित राजस्थान हाई कोर्ट की मुख्य पीठ ने सलमान खान के सुनवाई के दौरान वर्चुअल हाजिर रहने की याचिका को स्वीकार कर उन्हें राहत प्रदान की है। सलमान की ओर से उनके वकील हस्तीमल सारस्वत के द्वारा काला हिरण शिकार प्रकरण में उनकी पांच साल की सजा के खिलाफ जिला व सत्र न्यायालय ( जोधपुर जिला ) विचाराधीन अपील में व्यक्तिगत उपस्थिति के आदेश को लेकर हाईकोर्ट में याचिका लगाई थी। अब हाईकोर्ट से राहत मिलने के बाद सलमान छह फरवरी को जिला अदालत में होने वाली सुनवाई के तहत वर्चुअल रूप से मौजूद रहेंगे। 
मुख्य न्यायाधीश इंद्रजीत महांति तथा न्यायाधीश दिनेश मेहता ने सलमान खान की याचिका को मंजूर करते हुए उन को राहत दी हैऔर उनको वर्चुअल रूप से उपस्थित रहने के आदेश दिए है। मुख्य न्यायाधीश इंद्रजीत महांति तथा न्यायाधीश दिनेश मेहता की खंडपीठ में सलमान की याचिका पर एक दिन पहले बहस कहते हुए अधिवक्ता हस्तीमल सारस्वत ने सीआरपीसी की धारा 437 ए के व्यक्तिगत उपस्थिति संबंधी प्रावधान को संवैधानिक अधिकारों के प्रतिकूल बताया था । याचिका में याचिकाकर्ता को व्यक्तिगत है उपस्थिति से छूट देते हुए वीसी के माध्यम से अपीलीय कोर्ट के समक्ष उपस्थित होने की अनुमति देने की मांग की गई थी । खंडपीठ ने आज इस याचिका का निस्तारण करते हुए सलमान को वीडियो कॉन्फ्रेंसिंग से उपस्थिति देने की छूट दे दी । जिला अदालत में छह फरवरी को मामले की सुनवाई होगी। 
     
    

जानें, क्या है मामला 
  काला हिरण शिकार प्रकरण में ट्रायल कोर्ट ने पांच अप्रैल, 2018 को सलमान खान को दोषी करार देते हुए पांच साल की सजा सुनाई थी। इस मामले में सह आरोपित बॉलीवुड अभिनेता सैफ अली खान, अभिनेत्री नीलम, तब्बू व सोनाली बेंद्रे को संदेह का लाभ देते हुए बरी कर दिया था। सलमान खान को उस समय गिरफ्तार कर जोधपुर जेल भेजा गया था। तीन दिन बाद वे कोर्ट से मिली जमानत के आधार पर रिहा हुए थे। सलमान खान ने उन्हें सुनाई गई पांच साल की सजा को चुनौती दे रखी है। वहीं, आर्मस एक्ट के मामले में कोर्ट ने सलमान को बरी कर दिया था। राज्य सरकार ने कोर्ट के इस निर्णय को चुनौती दे रखी है। ढाई साल की इस अवधि में इसके अलावा प्रत्येक पेशी पर वे किसी न किसी कारण से हाजरी माफी लेते रहे। करीब सत्रह बार वे हाजरी माफी का लाभ ले चुके है। पूरे मामले में सुनवाई के दौरान महज एक बार सलमान कोर्ट में हाजिर हुए थे। अब इन मामलों की छह फरवरी को सुनवाई होनी है।