अवैध शिकार रोकने के लिए पेट्रोलिंगसर्दियों में पहाड़ों पर हिमपात होने से मैदानों की ओर रुख करने वBy JagranEdited By: Published: Sat, 19 Dec 2020 06:00 AM (IST)Updated: Sat, 19 Dec 2020 06:00 AM (IST)FacebookTwitterWhatsappGoogle Newsअवैध शिकार रोकने के लिए पेट्रोलिंग
 संवाद सहयोगी, धर्मशाला : सर्दियों में पहाड़ों पर हिमपात होने से मैदानों की ओर रुख करने वाले जंगली जानवरों का शिकार रोकने के लिए वन विभाग ने पेट्रोलिग शुरू कर दी है। वन वृत्त धर्मशाला के तहत धर्मशाला, पालमपुर व नूरपुर तीन वनमंडल हैं। धर्मशाला व पालमपुर वनमंडल में 20 से अधिक स्थान ऐसे हैं, जहां जंगली जानवरों का शिकार अधिक होता है। ऐसे स्थानों पर टीमों को अलर्ट रहने की हिदायत दी गई है। सभी वनमंडलों में ब्लॉक अधिकारियों के नेतृत्व में टीमों का गठन किया गया है ताकि यदि कोई शिकार करता पकड़ा जाए तो उसके खिलाफ कार्रवाई की जा सके।  

 पंजाब की सीमा पर तैनात कर्मियों के पास ही हथियार 
     
    
 नूरपुर वनमंडल के तहत हिमाचल-पंजाब की सीमा पर तैनात वन कर्मियों को ही हथियार उपलब्ध करवाए गए हैं, क्योंकि यहां कई बार उन पर हमले हो चुके हैं। वन विभाग की ओर से अब उन सभी कर्मियों के लिए प्रशिक्षण का प्रावधान है, जिन्होंने लाइसेंस के लिए आवेदन किया है। 
 ये क्षेत्र हैं संवेदनशील 
 धर्मशाला वनमंडल के तहत रिड़कुमार, लाम, बोह, कनोग, करेरी, भागसू, त्रियुंड, भागसूनाग, नरवाणा, खड़ौता, थातरी व नरवाणा संवेदनशील क्षेत्र हैं। पालमपुर वनमंडल के तहत गोपालपुर, बंदला, बीड़, बैजनाथ का ऊपरी क्षेत्र संवेदनशील है। 
 धर्मशाला में 15 व पालमपुर वनमंडल में 16 टीमें गठित 
 धर्मशाला वनमंडल में 15 व पालमपुर वनमंडल में 16 टीमों का ब्लॉक स्तर पर अवैध शिकार रोकने के लिए गठन किया गया है। ये टीमें अपने-अपने क्षेत्रों में पेट्रोलिग करती हैं। जब भी कोई मामला पकड़ में आता है तो वरिष्ठ अधिकारियों को सूचित किया जाता है। 
 ----------
 सर्दियों में अवैध शिकार रोकने के लिए ब्लॉक स्तर पर टीमें गठित कर दी हैं। सभी टीमों को निर्देश दिया है कि वाइल्ड लाइफ विंग के अधिकारियों व कर्मचारियों के साथ जंगली जानवरों का शिकार करने वालों के खिलाफ कार्रवाई करें और पेट्रोलिग करते रहें। हथियार केवल नूरपुर वनमंडल के तहत ऐसे क्षेत्रों के कर्मियों को दिए गए हैं जो पंजाब की सीमा पर तैनात हैं। 
 -प्रदीप ठाकुर, मुख्य अरण्यपाल, वन वृत्त धर्मशाला