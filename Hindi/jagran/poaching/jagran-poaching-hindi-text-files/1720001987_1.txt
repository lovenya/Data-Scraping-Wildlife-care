हमीरपुर : पुलिस मुठभेड़ में वनराेज शिकार के चार आरोपित गिरफ्तार, कानपुर से आकर करते थे तस्करीहमीरपुर में वनरोज का शिकार कर मांस को बोरियों में भरकर ले जा रहे चार आरोपितों की पुलिस ने मुठभेड़ हो गई। पुलिस ने चारों को गिरफ्तार कर जेल भेज दिया है। वन विभाग व पशु अस्पताल की टीम ने मांस का सैंपल लेकर जांच को देहरादून भेजा है।


By Abhishek AgnihotriEdited By: Published: Sat, 02 Jul 2022 05:29 PM (IST)Updated: Sat, 02 Jul 2022 05:29 PM (IST)FacebookTwitterWhatsappGoogle Newsहमीरपुर पुलिस ने मुठभेड़ में चार आरोपितों को किया गिरफ्तार।
हमीरपुर, जागरण संवाददाता। वनरोज का शिकार कर मांस को बोरियों में भरकर जा रहे चार लोगों को कोतवाली पुलिस ने शुक्रवार की रात राठ तिराहे के पास मुठभेड़ के बाद गिरफ्तार कर उनके खिलाफ पुलिस टीम पर जानलेवा हमला करना, भारतीय वन्य जीव अधिनियम के तहत मुकदमा दर्ज करते हुए जेल भेज दिया है। वहीं वन विभाग व पशु अस्पताल की टीम ने कोतवाली पहुंचकर मांस का सैंपल लेकर जांच को देहरादून भेजा है। 
शुक्रवार की रात कानपुर सागर हाईवे स्थित राठ तिराहे पर कोतवाली के एसएसआइ नंदकिशोर यादव, एसआइ नीरज कुमार, मनोज पांडेय, कांस्बेटल अभिषेक शर्मा, आदित्य गुप्ता, डेगराज के साथ चेकिंग कर रहे थे। इसी बीच सुमेरपुर से एक ईको कार तेज रफ्तार आते हुए दिखी। जिसे रोकने का प्रयास किया गया। जिस पर उसमें सवार लोगों ने पुलिस पर फायर कर दिया। जिसके बाद पुलिस टीम ने कार को घेरकर पकड़ लिया। जिसमें सवार सालिम पुत्र जुयाउलरहमान निवासी जाजमऊ मोतीनगर पोखापुरवा नई बस्ती थाना चकेरी, कानपुर नगर, मेहताब पुत्र रफीक अली निवासी जाजमऊ मु.दरगाह शरीफ थाना चकेरी कानपुर नगर, मो.नदीम पुत्र मो.रईस निवासी मु.पथरौजा जाजमऊ थाना चकेरी, कानपुर नगर, मो.हसीन पुत्र खुदाबक्श निवासी 279/271 खुंदर नगर गौदाम जाजमऊ थाना चकेरी कानपुर नगर ने बताया कि जसपुरा क्षेत्र बांदा के अंदर गांव के शिकारी मान सिंह जो बाहर का रहने वाला है। 
     
    

उससे वनरोज (नीलगाय) का शिकार कराकर मांस लेकर तीन बोरी मे भरकर चार पहिया से जा रहे थे। पुलिस ने इनके पास से एक तमंचा व दो कारतूस भी बरामद की हैं। कोतवाल दुर्गविजय सिंह ने बताया कि पकड़े गए आरोपितों के खिलाफ पुलिस टीम पर जानलेवा हमला करना व भारतीय वन्य जीव अधिनियम के तहत मुकदमा दर्ज करते हुए चारों आरोपितों को जेल भेजा गया है।वन विभाग व पशु अस्पताल की टीम ने बरामद मांस का लिया सैंपलसूचना मिलने पर कोतवाली पहुंचे पशु चिकित्साधिकारी सुमेरपुर डा.अंकुर सचान, उप मुख्य पशु चिकित्साधिकारी डा.देवेंद्र कुमार यादव व क्षेत्रीय वनाधिकारी विशन सिंह ने बरामद मांस का सैंपल लेकर देहरादून जांच के लिए भेजा है। रेंजर विशन सिंह ने बताया कि प्रथम दृष्टया मांस वनरोज का प्रतीत हो रहा है।