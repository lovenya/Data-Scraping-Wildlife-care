देश में नहीं रुक रहा गैंडों पर अत्याचार, दो साल में 32 हुए शिकारबीते दो वर्षों में शिकार के मामले में 69 शिकारियों को गिरफ्तार भी किया गया है। गैंडों के लगातार शिकार की देश भर में चर्चा होने के बाद काजीरंगा राष्ट्रीय उद्यान में 100 से ज्यादा वन रेंजरों की भर्ती भी की गई जिससे इनके शिकार पर लगाम लग सके।By Mangal YadavEdited By: Published: Tue, 17 Nov 2020 12:24 PM (IST)Updated: Tue, 17 Nov 2020 12:24 PM (IST)FacebookTwitterWhatsappGoogle News10 वर्षों में शिकारियों ने 102 गैंडों को उतार दिया है मौ
नोएडा [लोकेश चौहान]। एक सींग वाला गैंडा यानी भारतीय गैंडा, विश्व का चौथा सबसे बड़ा जलचर जीव है। अपने आवासीय क्षेत्र के शिकार के कारण लगातार कम होने के कारण संकटग्रस्त हो गया है। पिछले दस वर्षों में एक सींग वाले 102 गैंडों का शिकार देश भर में हुआ है। इनमें से बीते दो वर्षों में 32 गैंडों को शिकारियों ने मौत के घाट उतार दिया है। ऐसा नहीं है कि गैंडों का शिकार करने वाले लोगों के खिलाफ कार्रवाई नहीं हुई, लेकिन भारतीय गैंडे का शिकार कम होने का नाम नही ले रहा है। बीते दो वर्षों में शिकार के मामले में 69 शिकारियों को गिरफ्तार भी किया गया है। गैंडों के लगातार शिकार की देश भर में चर्चा होने के बाद काजीरंगा राष्ट्रीय उद्यान में 100 से ज्यादा वन रेंजरों की भर्ती भी की गई जिससे इनके शिकार पर लगाम लग सके। 
नोएडा के समाजसेवी और आरटीआई कार्यकर्ता रंजन तोमर ने 2018 के बाद की स्थिति को जानने के लिए वन्यजीव अपराध नियंत्रण ब्यूरो में आरटीआई लगाई थी। जिसमें पिछले दो वर्षों में इन गैंडों के शिकार के संबंध में जानकारी मांगी गई थी। आरटीआइ के जवाब में ब्यूरो ने बताया है कि वर्ष 2018 के बाद से अब तक 32 गैंडों को शिकारियों ने मौत के घाट उतार दिया है। पिछले दो वर्षों में 69 शिकारियों को भी इस जुर्म में पकड़ा गया है। 
     
    

बताते चलें कि एक सींग वाला गैंडा पूर्वोत्तर भारत के असम और नेपाल की तराई के कुछ संरक्षित इलाकों में पाया जाता है जहां इसकी संख्या हिमालय की तलहटी में नदियों वाले वन्यक्षेत्रों तक सीमित है। इतिहास में भारतीय गैंडा भारतीय उपमहाद्वीप के पूरे उत्तरी इलाके में पाया जाता था। जिसे सिंधु-गंगा-ब्रह्मपुत्र का मैदान कहते हैं। यह सिंधु, गंगा तथा ब्रह्मपुत्र नदियों के मैदानी क्षेत्रों में, पाकिस्तान से लेकर भारतीय-बर्मा की सीमा तक पाया जाता था और इसके आवासीय क्षेत्र में नेपाल, आज का बांग्लादेश और भूटान भी शामिल रहे हैं।

ऐसा माना जाता है कि यह बर्मा, दक्षिणी चीन तथा इंडोचाइना में भी विचरण करता रहा हो लेकिन यह सिद्ध नहीं हो पाया है। यह जाति वर्ष 1600 तक उत्तर-पश्चिमी भारत और पाकिस्तान में आसानी से देखी जा सकती थी, लेकिन इसके तुरन्त बाद इस इलाके से विलुप्त हो गई। अपने अन्य आवासीय क्षेत्रों में भी यह सन 1600 से 1900 तक तेजी से कम हुए हैं और बीसवीं सदी की शुरुआत में यह प्रजाति विलुप्तता की कगार पर पहुंच गई। एक अनुमान के मुताबिक आज जंगली हालत में केवल तीन हजार से कुछ अधिक भारतीय गैंडे जीवित हैं, इनमें से लगभग 2000 तो केवल भारत के असम में ही पाये जाते हैं।
Coronavirus: निश्चिंत रहें पूरी तरह सुरक्षित है आपका अखबार, पढ़ें- विशेषज्ञों की राय व देखें- वीडियो