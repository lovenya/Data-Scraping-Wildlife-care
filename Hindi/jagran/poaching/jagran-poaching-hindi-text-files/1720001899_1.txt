12 स्थानों पर जंगली जानवरों का शिकारसर्दियों में मैदानों का रुख करने वाले जंगली जानवरों का शिकार रोकनBy JagranEdited By: Published: Thu, 17 Dec 2020 07:00 AM (IST)Updated: Thu, 17 Dec 2020 07:00 AM (IST)FacebookTwitterWhatsappGoogle News12 स्थानों पर जंगली जानवरों का शिकारसंवाद सहयोगी, धर्मशाला : सर्दियों में मैदानों का रुख करने वाले जंगली जानवरों का शिकार रोकने के लिए वन विभाग ने वनमंडल धर्मशाला में 15 टीमों का गठन किया है। वन विभाग उन स्थानों पर विशेष नजर रखेगा, जहां जंगली जानवरों का शिकार अधिक होता है। विभाग ने इन स्थानों को संवेदनशील क्षेत्र में शामिल किया है। धर्मशाला वन मंडल के तहत रिड़कुमार, लाम, बोह, कनोग, करेरी, त्रियुंड, भागसूनाग, नरवाणा, खड़ौता व थातरी सहित अन्य स्थानों को संवेदनशील क्षेत्र में शामिल किया है।  
 संवेदनशील क्षेत्रों में सर्दियां शुरू होते ही शिकारी जंगली जानवरों का शिकार करना शुरू कर देते हैं। विभाग की टीमें इन स्थानों पर विशेष नजर रखेंगी ताकि जंगली जानवरों का शिकार रोका जा सके।  
     
    

 दिसंबर, जनवरी व फरवरी में पहाड़ों पर अधिक बर्फबारी होती है। इस कारण जंगली जानवर सर्दी से बचने के लिए मैदानी क्षेत्रों की ओर रुख करते हैं। रीछ भी मैदानी क्षेत्रों में पहुंच जाते हैं। कई लोग जंगली जानवरों से बचने के लिए हथियारों का इस्तेमाल करते हैं और कई शिकार के लिए इनका प्रयोग करते हैं। 
 डीएफओ धर्मशाला डा. संजीव शर्मा ने बताया कि सर्दी के मौसम में जंगली जानवर मैदानी क्षेत्रों की ओर रुख करते हैं। शिकारी इनका शिकार करने का प्रयास करते हैं। जंगली जानवरों की सुरक्षा के लिए इस बार विभाग ने 15 टीमों का गठन किया है, जो संवेदनशील क्षेत्रों में विशेष नजर रखकर जंगली जानवरों का शिकार रोकेंगी। उन्होंने बताया कि धर्मशाला वन मंडल में 12 ऐसे स्थान हैं, जो जंगली जानवरों के शिकार को लेकर संवेदनशील हैं। इन स्थानों पर विभाग की विशेष नजर है।