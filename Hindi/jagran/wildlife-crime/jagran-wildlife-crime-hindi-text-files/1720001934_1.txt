दियारा में लाल बालू पर वर्चस्व 
के लिए दो गुटों में गोलीबारीलखीसराय। लखीसराय जिला की सीमांत क्षेत्र के पटना जिला के मरांची थाना अंतर्गत तिननमा दियारा में बBy JagranEdited By: Published: Thu, 01 Apr 2021 07:46 PM (IST)Updated: Thu, 01 Apr 2021 07:46 PM (IST)FacebookTwitterWhatsappGoogle Newsदियारा में लाल बालू पर वर्चस्व के लिए दो गुटों में गोलीबारीलखीसराय। लखीसराय जिला की सीमांत क्षेत्र के पटना जिला के मरांची थाना अंतर्गत तिननमा दियारा में बुधवार को लाल बालू पर वर्चस्व को लेकर गुरुवार को दो गुटों में जमकर गोलीबारी की घटना हुई है। इसमें दोनों पक्षों से दर्जनों राउंड गोली चलने की सूचना है। इसमें एक व्यक्ति गोली लगने से जख्मी हो गया है जिसे इलाज के लिए बेगूसराय के निजी अस्पताल में भर्ती कराया गया है। जख्मी व्यक्ति की पहचान पचमहला ओपी क्षेत्र के फटकवा टोला निवासी संजय बिद के रूप में हुई है। गोलीबारी की घटना में कई लोगों के मारे जाने की फैली अफवाह के बीच बड़हिया थाना की पुलिस थानाध्यक्ष डीके पांडेय के नेतृत्व में दियारा पहुंची लेकिन हथियारबंद अपराधी भाग निकला। बाद में बेगूसराय के मटिहानी, पटना जिला के मरांची थाना की पुलिस भी पहुंची लेकिन कुछ भी हाथ नहीं लगा। जानकारी के अनुसार तिननमा दियारा स्थित गंगा नदी से पिछले कई माह से लाल बालू का उठाव किया जा रहा है। बालू उठाव कर बड़े बड़े नाव में भरकर बेगूसराय जिला के कसहा दियारा के रास्ते गंगा पार भेजा जाता है। बालू खनन पर बेगूसराय एवं लखीसराय जिला के कई अपराधी गिरोह कब्जा करना चाहता है। इसे लेकर वर्चस्व के लिए गोलीबारी हो रही है। लगभग 15 दिन पूर्व मरांची थाना एवं बड़हिया थाना पुलिस ने छापेमारी करके बालू लोड एक बड़े नाव को जब्त की थी। बालू के अवैध खनन को लेकर पचमहला के ग्रामीणों ने पचमहला ओपी में आवेदन भी दिया था। बुधवार को बालू पर वर्चस्व को लेकर दो गुटों में गोलीबारी होने लगी। घटना में फटकवा टोला निवासी संजय बिद गोली लगने से जख्मी हो गया। उसे इलाज के लिए बेगूसराय भेजा गया। घटना को लेकर तनाव बना हुआ है।