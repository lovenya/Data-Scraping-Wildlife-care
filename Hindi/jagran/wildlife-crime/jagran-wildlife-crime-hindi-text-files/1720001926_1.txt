वन्यजीव अपराध रोकने को पढ़ाया कानून का पाठटाइगर रिजर्व मुख्यालय में विश्व प्रकृति निधि के सहयोग से आयोजित वन विधिक कार्यशाला में डिप्टी डायरेक्टर और वन्यजीव कानूनी अधिवक्ता ने वन्यजीव अपराधों के बाबत कर्मियों को कानूनी जानकारी प्रदान की।By JagranEdited By: Published: Thu, 18 Mar 2021 11:37 PM (IST)Updated: Thu, 18 Mar 2021 11:37 PM (IST)FacebookTwitterWhatsappGoogle Newsवन्यजीव अपराध रोकने को पढ़ाया कानून का पाठपीलीभीत,जेएनएन : टाइगर रिजर्व मुख्यालय में विश्व प्रकृति निधि के सहयोग से आयोजित वन विधिक कार्यशाला में डिप्टी डायरेक्टर और वन्यजीव कानूनी अधिवक्ता ने वन्यजीव अपराधों के बाबत कर्मियों को कानूनी जानकारी प्रदान की। 
 गुरुवार को कार्यशाला का शुभारंभ करते हुए टाइगर रिजर्व के डिप्टी डायरेक्टर नवीन खंडेलवाल ने कहा कि पिछले वर्ष पीटीआर में हुई नई भर्ती के अंतर्गत 18 फॉरेस्टर एवं फॉरेस्ट गार्ड नियुक्त किए गए थे। जनपद में वन्य जीवन का शिकार करते हुए कई लोग पकड़े जाते हैं। जिन पर वन्यजीव संरक्षण अधिनियम की ठोस धाराएं न लगाने के कारण उनकी जल्द न्यायालय से जमानत हो जाती है। इसी के मद्देनजर इस कार्यशाला का आयोजन किया गया है। उन्होंने कर्मियों से कहा कि जिसमें बताई गई धाराएं सभी अपने पास लिख लें। जिससे अगर भविष्य में कोई घटना होती है तो इन धाराओं के माध्यम से वन्य जीवन का शिकार करने वाले लोगों पर कड़ी कार्रवाई हो सके। टाइगर रिजर्व के कानूनी सलाहकार, वरिष्ठ अधिवक्ता डीपी सिंह ने कहा कि वन्यजीवों को दौड़ाना, कैद करना, जंगल के अंदर असलहा, धारदार हथियार शेड्यूल प्रथम प्रजाति के जीव जंतुओं को कैद रखना अपराध है। इसके लिए किन धाराओं का प्रयोग होता है, उसके बारे में बताया। कहा कि अगर किसी भी शिकार किए गए वन्यजीव को उठाने के लिए कर्मचारी जाएं तो पहले मौका मुआयना करके एक कागज पर वर्तमान स्थिति, जगह और कुछ क्षेत्र के लोगों की शिनाख्त जरूर कर लें। वन दारोगा वन विधि प्रभारी कोर्ट खयाली राम आर्य ने तैयार की वन्यजीव अपराध पर कानूनी पुस्तक के बारे में बताया। कार्यशाला में एसडीओ उमेश चंद्र राय, विश्व प्रकृति निधि के वरिष्ठ परियोजना अधिकारी नरेश कुमार, एसडीओ पूरनपुर प्रवीण खरे, वाइल्ड लाइफ फोटोग्राफर बिलाल मियां, रेंजर बराही डीके गोयल, रेंजर माला राम जी, रेंजर हरिपुर साजिद हुसैन, राहुल, प्रेम कुमार, वसीम, फहीम अहमद, अजीत सिंह, प्रदीप कुमार समेत फॉरेस्टर एवं फॉरेस्ट गार्ड मौजूद रहे।