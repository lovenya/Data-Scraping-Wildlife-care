तांत्रिक क्रिया के लिए वन्य प्राणी गोह की तस्करी बढ़ी, वाइल्ड लाइफ क्राइम कंट्रोल की टीम ने दो को पकड़ाहरियाणा में गोह की तस्‍करी का मामला सामने आया है। तांत्रिक क्रिया के लिए गोह की तस्‍करी की जा रही थी। वाइल्‍ड लाइन क्राइम कंट्रोल की टीम ने जींद से दो लोगों को पकड़ा है। आरोपितों ने पर्दाफाश किया है कि दिल्‍ली से गोह की हड्डियों की डिमांड आती है।By Anurag ShuklaEdited By: Published: Tue, 12 Oct 2021 12:56 PM (IST)Updated: Tue, 12 Oct 2021 12:56 PM (IST)FacebookTwitterWhatsappGoogle Newsगोह की तस्‍करी मामले में दो गिरफ्तार।
जींद, जागरण संवाददाता। तांत्रिक क्रिया को लेकर वन्य प्रणाली गोह की तस्करी बढ़ गई है। गोह की तस्करी करने वाले उसका मांस खाने में प्रयोग करते हैं, उसकी हड्डियों को तांत्रिक क्रिया करने में प्रयोग करते हैं। सोमवार को वाइल्ड लाइफ क्राइम ब्यूरो की टीम ने सफीदों की डेहा बस्ती में छापेमारी करके छह हथजोड़ी गोह को बरामद किया है और दो आरोपितों को काबू किया है। आरोपित द्वारा गोह की तस्करी करने से संबंधित जानकारी वाइल्ड लाइफ क्राइम कंट्रोल ब्यूरो दिल्ली से मिली थी। पकड़े गए आरोपितों को मंगलवार को कुरुक्षेत्र पर्यावरण अदालत में पेश किया जाएगा। 
आरोपितों ने खुलासा किया कि उनके पास गोह की हड्डियों की डिमांड दिल्ली से आती थी। वह आसपास के एरिया से गोह को पकड़ लेते थे और उसके मांस को खुद प्रयोग कर लेते थे, जबकि हड्डियों को दिल्ली में बेच देते थे। उनकी एक गोह की हड्डियां तीन से चार हजार रुपये में बिक जाती थी। वाइल्ड लाइफ निरीक्षक मनबीर सिंह ने बताया कि गिरोह के लोग लंबे समय से सक्रिय थे, लेकिन उनकी स्थानीय स्तर पर भनक नहीं लगी। पिछले दिनों दिल्ली में एक गिरोह पकड़ा गया था। 
     
    


गिरोह ने खुलासा किया था कि उनके पास गोह सफीदों की डेहा बस्ती से आती हैं। एक हथजोड की कीमत तीन से चार हजार रुपये बताई जा रही है। वाइल्ड लाइफ विभाग ने पकडे़ गए दोनों लोगों के खिलाफ वाइल्ड लाइफ एक्ट 1972 के तहत चालान किया है। मंगलवार को दोनों आरोपितों को कुरूक्षेत्र पर्यावरण अदालत में पेश किया जाएगा। उसके बाद उनसे पूछताछ की जाएगी कि गिरोह में कौन-कौन लोग शामिल हैं और उनसे तस्करी की गई हथजोड़ी गोह को कहां-कहां पर सप्लाई किया जाता था। गिरोह में ओर लोग भी शामिल हो सकता हैं।