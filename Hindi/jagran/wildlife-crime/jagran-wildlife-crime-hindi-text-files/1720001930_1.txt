चढ़ावे को लेकर आपस में  भिड़ा पंडा, एक दर्जन जख्मीसहरसा। बख्तियारपुर थाना क्षेत्र के बलवाहाट ओपी अंतर्गत काठो पंचायत स्थित प्रसिद्ध बाबा मटेश्वरधामBy JagranEdited By: Published: Tue, 30 Mar 2021 06:45 PM (IST)Updated: Tue, 30 Mar 2021 06:45 PM (IST)FacebookTwitterWhatsappGoogle Newsचढ़ावे को लेकर आपस में भिड़ा पंडा, एक दर्जन जख्मीसहरसा। बख्तियारपुर थाना क्षेत्र के बलवाहाट ओपी अंतर्गत काठो पंचायत स्थित प्रसिद्ध बाबा मटेश्वरधाम मंदिर में भक्तों के द्वारा चढ़ाए जाने वाले दान की राशि को लेकर बघवा गांव में दो पंडों के बीच जमकर मारपीट हुई। इसमें दोनों पक्षों की ओर से एक दर्जन लोग जख्मी हो गए। जख्मी का इलाज अनुमंडलीय अस्पताल में कराने के बाद बेहतर इलाज के लिए सहरसा के सदर अस्पताल भेज दिया गया। वहीं एक पक्ष के लोगों ने सदर थाने में न्याय की गुहार लगाई तो दूसरे पक्ष ने स्थानीय ओपी में लिखित आवेदन दिया है। इस घटना में एक पक्ष के बघवा के 45 वर्षीय हरिमोहन झा, 35 वर्षीय निरमोहन झा, 58 बच्चन झा, 35 वर्षीय जीतमोहन झा तो दूसरे पक्ष के ललन झा, दशरथ झा,आशीष झा, त्रिलोक झा एवं वर्षा देवी जख्मी हैं। घटना को लेकर दोनों पक्षों ने एक-दूसरे पर मारपीट और चाकूबाजी करने का आरोप लगाया है।  

 जानकारी के अनुसार, रविवार को मंदिर के गर्भगृह में भक्तों द्वारा चढ़ाए जाने वाले दान की राशि को लेकर पंडों में कहासुनी हो गई थी। आरोप लगाया जा रहा था कि दान के पचास रुपए की राशि किसी के पास है वह जमा नहीं कर रहा। इस राशि को लेकर एक-दूसरे पर आरोप-प्रत्यारोप लगाए जाने के बाद मारपीट की घटना घटित हो गयी। इस बीच कुछ लोगों द्वारा बीच बचाव कर मामले को शांत कर दिया गया, लेकिन उसके बाद सभी लोग अपने अपने घर चले गए। इसी बीच बधवा गांव में दोनों पक्षों के बीच फिर से उस राशि के मामले ने तूल पकड़ लिया और बाद यह मारपीट में तब्दील हो गयी जिसमें उपरोक्त लोग जख्मी हो गए।