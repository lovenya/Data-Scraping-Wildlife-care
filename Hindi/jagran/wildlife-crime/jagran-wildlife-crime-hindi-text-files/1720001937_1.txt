ठेला से टकराया बोलेरो, आधा दर्जन लोग जख्मीखगड़िया।  भरतखंड ओपी क्षेत्र के मथुरापुर गांव  के पास सड़क दुर्घटना में आधा दर्जन लोग जख्मीBy JagranEdited By: Published: Fri, 30 Apr 2021 07:50 PM (IST)Updated: Fri, 30 Apr 2021 07:50 PM (IST)FacebookTwitterWhatsappGoogle Newsठेला से टकराया बोलेरो, आधा दर्जन लोग जख्मीखगड़िया। भरतखंड ओपी क्षेत्र के मथुरापुर गांव के पास सड़क दुर्घटना में आधा दर्जन लोग जख्मी हो गए। जख्मियों में आदित्य कुमार (मथुरापुर स्थित ननिहाल में रहता है) समेत यहां के ही इंदल दास, अमलेश दास, रणवीर दास, विनोद कुमार, कमलेश कुमार शामिल हैं। 
 सूचना पर भरतखंड ओपी प्रभारी जयप्रकाश सिंह दल-बल के साथ घटना स्थल पर पहुंचे और जख्मियों को सीएचसी परबत्ता लाया। जहां प्राथमिक उपचार बाद गंभीर रूप से जख्मी पांच लोगों को सदर अस्पताल खगड़िया रेफर कर दिया गया। ओपी प्रभारी जयप्रकाश सिंह ने बताया कि जख्मी जख्मी इंदल दास व दिलखुश कुमार को खगड़िया से भागलपुर रेफर कर दिया गया है। जबकि आदित्य कुमार को बेगूसराय रेफर किया गया है। 
     
    

 जानकारी अनुसार मथुरापुर गांव से एक बोलेरो पर सवार होकर उक्त लोग सलारपुर की ओर निकले थे। मथुरापुर चौक के पास बोलेरो एक ठेला से टकरा गया। जिससे बोलेरो पर सवार आधे दर्जन लोग जख्मी हो गए। भरतखंड ओपी प्रभारी ने बताया कि बोलेरो को जप्त कर लिया गया है। चालक फरार है। उसकी गिरफ्तारी को लेकर छापेमारी की जा रही है।