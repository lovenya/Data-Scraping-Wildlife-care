तस्करों का गढ़ बनता जा रहा है गोरखपुर, अब खास टीम बताएगी कहां और कैसे भेजे जा रहे जानवरपड़ोसी जिलों से गोरखपुर वन्यजीवों को लाया जाता है। इसके बाद यहां से वन्यजीवों को अन्य शहरों में भेजा जाता है। पिछले महीने रेलवे स्टेशन से कछुए बरामद किए गए थे। उससे पहले भी वन्यजीवों की मरामदगी हो चुकी है। By Pragati ChandEdited By: Published: Wed, 16 Mar 2022 10:50 AM (IST)Updated: Wed, 16 Mar 2022 10:50 AM (IST)FacebookTwitterWhatsappGoogle Newsवन्यजीवों की तस्करी पर रोक लगाने के लिए प्रशिक्षित किए जाएंगे वनकर्मी। (प्रतीकात्मक तस्वीर)
गोरखपुर, जागरण संवाददाता। चुनाव खत्म होते ही वन विभाग वन्यजीवों की तस्करी रोकने के लिए गंभीर हो गया है। वह जिले के प्रत्येक सब डिवीजन में एक-एक टास्क फोर्स गठित करने जा रहा है। इस टास्क फोर्स को वाइल्फ लाइफ क्राइम कंट्रोल ब्यूरो के अधिकारियों द्वारा प्रशिक्षित किया जाएगा। 
प्रशिक्षण बताई जाएगी ये बात 
     
    
प्रशिक्षण के दौरान बताया जाएगा कि जिले के मार्गों से होकर किन-किन वन्यजीवों की तस्करी होती है। प्रमाण के तौर पर सुल्तानपुर से बड़े पैमाने पर कछुए की तस्करी करके तस्कर गोरखपुर लेकर आते हैं और यहां से बांग्लादेश भेजा जाता है। टास्कफोर्स अपने-अपने सब डिवीजन में पता लगाएगी कि वहां किन रास्तों से होकर कछुए बांग्लादेश भेजे जा रहे हैं।

पड़ोसी जिलों से वन्यजीवों को गोरखपुर ले आते हैं तस्कर
गोरखपुर तस्करों का गढ़ बनता जा रहा है। पड़ोसी जिलों से वन्यजीवों को लेकर गोरखपुर आते हैं और उसे बांग्लादेश व पटना व अन्य जगहों पर भेजा जा रहा है। इसका प्रमाण है कि बीते 15 फरवरी को आरपीएफ, जीआरपी, सीआइबी की संयुक्त टीम ने गोरखपुर रेलवे स्टेशन पर 426 कछुओं को बरामद किया था। साथ में तस्कर को भी गिरफ्तार किया है। वर्ष भर पूर्व गोरखपुर रोडवेज बस स्टेशन पर लखनऊ एसटीएफ की टीम ने 500 से अधिक पहाड़ी तोतों को बरामद किया था। इन तोतों को पटना भेजा जा रहा था।

वन्यजीवों को पकड़ने में फिसड्डी साबित हो रहा विभाग
इसके अलावा इस क्षेत्र रेड सेंड बोआ जैसे सर्पों की बड़े पैमाने पर तस्करी होती है। इन वन्यजीवों की बरामदगी एसटीएफ, जीआरपी, सीआइबी आदि टीमें तो करती हैं, लेकिन वन विभाग उन्हें पकड़ने की दिशा में फिसड्डी साबित होता है। इसकी प्रमुख वजह है कि जिले के अधिकांश वन कर्मियों को पता ही नहीं है कि किन वन्यजीवों को पकड़ना व बेचना अपराध की श्रेणी में है। उन्हें यह नहीं पता कि वन्यजीवों के बरामद होने के बाद संबंधित तस्कर पर क्या कार्रवाई होगी, जबकि वाइल्ड लाइफ क्राइम कंट्रोल ब्यूरो की टीम इस मामले में पूरी तरह दक्ष होती है। वह वर्ष भर तक इसी पर काम करती है कि देश में अथवा देश के बाहर कहां पर बड़े पैमाने पर वन्यजीवों की बिक्री होती है।

कराई जाएगी पहचान किन जीवों के लिए लागू होता है वन्यजीव अधिनियम
तस्करों से मिली सूचना के आधार पर वह उस रूट पर गंभीरता बरतती है, जिन रास्तों से वन्यजीवों व उनके अंग को बिक्री के लिए ले जाया जाता है। डीएफओ विकास यादव का कहना है कि इसे लेकर तीन टास्क फोर्स गठित की जा रही है। प्रत्येक टास्क फोर्स रेंजर अथवा डिप्टी रेंजर के नेतृत्व में गठित होगी। प्रत्येक टास्क फोर्स में पांच सदस्य होंगे। सभी को वाइल्ड लाइफ क्राइम कंट्रोल ब्यूरो की टीम द्वारा अप्रैल में प्रशिक्षण दिया जाएगा। प्रशिक्षण में इस पर जोर दिया जाएगा कि टास्क फोर्स उन रास्तों का पता लगाएं, जिन रास्तों से बड़े पैमाने पर जिले में रास्तों से वन्यजीवों को बिक्री के लिए लाया जाता है। यहां से वन्यजीव कहां और कैसे भेजे जाते हैं। किन-किन वन्यजीवों के लिए वन अधिनियम की धारा लगती है।