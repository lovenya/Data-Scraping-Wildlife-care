पृथ्वी रक्षक बना वन्यजीव अपराध नियंत्रण ब्यूरोनोएडा  वन्यजीव और प्रकृति के संतुलन के बिना पृथ्वी पर इंसानों का जीवन नामुमकिन है। ऐसे में जानवरों को शिकारियों से बचाना और शिकारियों को सजा दिलवाना एक अहम जिम्मेदारी है।By JagranEdited By: Published: Fri, 29 Jan 2021 07:13 PM (IST)Updated: Fri, 29 Jan 2021 07:13 PM (IST)FacebookTwitterWhatsappGoogle Newsपृथ्वी रक्षक बना वन्यजीव अपराध नियंत्रण ब्यूरोलोकेश चौहान, नोएडा : वन्यजीव और प्रकृति के संतुलन के बिना पृथ्वी पर इंसानों का जीवन नामुमकिन है। ऐसे में जानवरों को शिकारियों से बचाना और शिकारियों को सजा दिलवाना एक अहम जिम्मेदारी है। वन्यजीव अपराध नियंत्रण ब्यूरो इन परिस्थितियों में पृथ्वी रक्षक बनकर उभरा है। एक आरटीआइ के तहत ब्यूरो ने बताया कि पांच वर्षों में जंगली जानवरों को शिकार से बचाने और शिकारियों की धरपकड़ के लिए 15 विशेष आपरेशन चलाए गए हैं। देश के विभिन्न हिस्सों में एक साथ चलाए गए इन आपरेशन के दौरान करीब छह सौ शिकारियों को दबोचा गया है। इतने शिकारियों को पकड़े जाने के बाद वन्य जीवों के शिकार में भी कमी आई है।  

 नोएडा के समाजसेवी रंजन तोमर द्वारा डाली गई आरटीआइ के जवाब में वन्य जीव अपराध नियंत्रण ब्यूरो ने बीते पांच वर्षों में चले आपरेशन और पकड़े गए शिकारियों के बारे में जानकारी दी है। आरटीआइ के तहत विशेष अभियानों की जानकारी के बारे में ब्यूरो ने जवाब दिया कि बीते 5 वर्षों में 15 विशेष अभियानों को चलाया गया है। इनमें 591 शिकारियों को गिरफ्तार किया गया। ब्यूरो द्वारा शेर, चीते, हाथी, हिरण, डाल्फिन, एक सींग वाला गैंडा और भिन्न प्रजातियों के दुर्लभ पक्षी आदि का शिकार करने वाले शिकारियों के खिलाफ ये अभियान चलाए गए थे। ब्यूरो के अनुसार शिकारियों के लगातार पकड़े जाने से शिकार में भी कमी आई है। इससे वन्य जीवों की असमय मौत नहीं हो रही है और इनकी संख्या भी बढ़ रही है। बॉक्स.. 
     
    
 ये चलाए गए थे विशेष अभियान 
 ऑपरेशन सेव कुर्मा, थंडरबर्ड, वाइल्डनेट, लेस्कनाउ, बिरबिल, थंडरस्टॉर्म, लेस्क नाउ-2, सोफ्टगोल्ड, क्लीन आर्ट, लेस्क नाउ-3, वाइल्ड नेट-2, टर्टल शील्ड, वाइल्ड नेट-3 और थंडर 2020 अहम रहे हैं। बॉक्स..
 वन्यजीव अपराध से निबटता है ब्यूरो 
 वन्यजीव अपराध नियंत्रण ब्यूरो देश में संगठित वन्य जीव अपराध से निपटने के लिए पर्यावरण एवं वन मंत्रालय के अधीन भारत सरकार द्वारा स्थापित एक सांविधिक निकाय है। ब्यूरो का मुख्यालय नई दिल्ली में है। नई दिल्ली, कोलकाता, मुंबई, चेन्नई और जबलपुर में पांच क्षेत्रीय कार्यालय हैं। गुवाहाटी, अमृतसर और कोचीन में तीन उप क्षेत्रीय कार्यालय और रामनाथपुरम, गोरखपुर, मोतिहारी, नाथूला और मोरेह में पांच सीमा इकाइयां है। वन्य जीवन (संरक्षण) अधिनियम, 1972 की धारा 38 (जेड) के तहत, ब्यूरो द्वारा अपराधियों को गिरफ्तार करने के लिए संगठित वन्य जीव अपराध गतिविधियों से संबंधित सूचना एकत्र करने, उसका विश्लेषण करने व उसे राज्यों व अन्य प्रवर्तन एजेंसियों को प्रेषित करने के साथ एक केंद्रीकृत वन्यजीव अपराध डेटा बैंक स्थापित करने का कार्य किया जाता है। वन्य जीव अपराधों में वैज्ञानिक और पेशेवर जांच के लिए वन्य जीव अपराध प्रवर्तन एजेंसियों की क्षमता निर्माण और वन्यजीव अपराधों से संबंधित मुकदमों में सफलता सुनिश्चित करने के लिए राज्य सरकारों की सहायता करने का कार्य भी ब्यूरो द्वारा किया जाता है।