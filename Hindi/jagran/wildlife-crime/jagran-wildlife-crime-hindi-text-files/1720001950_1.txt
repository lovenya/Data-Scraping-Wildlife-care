ट्राली से गिरकर श्रमिक की मौतसिलाना गांव से सैदपुर स्थित गोशाला में पराली डालने के लिए जा रहे एक ट्रैक्टर-ट्राली पर सवार श्रमिक की नीचे गिरने से मौत हो गई। मृतक के छोटे भाई की शिकायत पर सैदपुर चौकी पुलिस ने ट्रैक्टर चालक पर लापरवाही का मामला दर्ज कर जांच शुरू कर दी है। जबकि शव को अपने कब्जे में लेकर पोस्टमार्टम करवाने के बाद स्वजन के हवाले कर दिया।By JagranEdited By: Published: Wed, 29 Dec 2021 04:33 PM (IST)Updated: Wed, 29 Dec 2021 04:33 PM (IST)FacebookTwitterWhatsappGoogle Newsट्राली से गिरकर श्रमिक की मौतसंवाद सहयोगी, खरखौदा: सिलाना गांव से सैदपुर स्थित गोशाला में पराली डालने के लिए जा रहे एक ट्रैक्टर-ट्राली पर सवार श्रमिक की नीचे गिरने से मौत हो गई। मृतक के छोटे भाई की शिकायत पर सैदपुर चौकी पुलिस ने ट्रैक्टर चालक पर लापरवाही का मामला दर्ज कर जांच शुरू कर दी है। जबकि शव को अपने कब्जे में लेकर पोस्टमार्टम करवाने के बाद स्वजन के हवाले कर दिया।  
 कोला चनका, जिला पूर्णिया, बिहार निवासी मोहम्मद फिरोज का कहना है कि वह और उसका बड़ा भाई आजाद मेहनत-मजदूरी करने के लिए सप्ताह भर पहले ही सिलाना आए थे। इस दौरान वह पराली काटकर बेचने वाले हनीफ के पास रहते थे, जिसके साथ पराली बेचने के लिए वह दिल्ली सहित अन्य जगह जाते थे। वह अपने भाई आजाद व एक अन्य श्रमिक मुहम्मद मुस्लिम के साथ हनीफ के ट्रैक्टर-ट्राली में सवार होकर सैदपुर स्थित गोशाला में पराली छोड़ने जा रहे थे। इस दौरान हनीफ अपने ट्रैक्टर लापरवाही व तेज रफ्तार से चलाने लगा। ऐसे में जब वह सभी सैदपुर के करीब पहुंचे तो हनीफ फिर से ट्रैक्टर को झटके देने लगा। ऐसे में उसने हनीफ को ऐसा करने से मना किया, लेकिन वह नहीं माना और इसी बीच उसका भाई आजाद ट्राली में भरी पराली ऊपर से नीचे सड़क पर जा गिरा और बुरी तरह से घायल हो गया। उसे लोगों की मदद से सीएचसी, खरखौदा पहुंचाया, लेकिन चिकित्सकों ने जांच के बाद उसे मृत घोषित कर दिया। बस की टक्कर से मोटरसाइकिल सवार युवक की मौत 
     
    

 जासं, गोहाना: गांव बरोदा के जोगिद्र ने पुलिस को दी शिकायत में बताया कि वह मंगलवार शाम को खेत से पैदल घर की तरफ आ रहा था। जब वह बरोदा थाना से 100 मीटर दूर बुटाना मोड़ के निकट पहुंचा तो जुलाना की तरफ आई रोडवेज की बस ने मोटरसाइकिल को टक्कर मार दी। मोटरसाइकिल सवार युवक सड़क किनारे जा गिरा और घायल हो गया। जोगिद्र मौके पर पहुंचा तो घायल उसका चचेरा भाई संदीप मिला। वह उसे नागरिक अस्पताल गोहाना लेकर गया। वहां चिकित्सक ने उसे मृत घोषित कर दिया। जोगिद्र की शिकायत पर पुलिस ने मामला दर्ज कर लिया और बुधवार को शव का पोस्टमार्टम करवाया गया।