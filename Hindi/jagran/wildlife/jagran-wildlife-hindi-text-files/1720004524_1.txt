Jammu : इस जवाहर नवोदय विद्यालय परिसर में बार-बार तेंदुआ दिखने से विद्यार्थी और स्टाफ भयभीतदो माह पहले तक आसपास नजर आने वाला तेंदुआ अब स्कूल परिसर के आसपास ही नहीं अंदर भी देखा जा रहा है जिसके चलते स्कूल प्रशासन ने सतर्कता के सभी कदम उठाने के साथ विद्यार्थियों और स्टाफ को रात और तड़के बाहर न आने की हिदायत दी है।By Jagran NewsEdited By: Lokesh Chandra MishraPublished: Sun, 09 Oct 2022 03:22 PM (IST)Updated: Sun, 09 Oct 2022 03:22 PM (IST)FacebookTwitterWhatsappGoogle Newsपहली बार अगस्त माह में तेंदुआ जवाहर नवोदय विद्यालय परिसर में देखा गया था
ऊधमपुर, जागरण संवाददाता : जगानू स्थित जवाहर नवोदय विद्यालय के आसपास व परिसर में पिछले दो माह से तेंदुए की उपस्थिति से स्कूल प्रशासन बच्चों और स्टाफ की सुरक्षा को लेकर चिंतित है। दो माह पहले तक आसपास नजर आने वाला तेंदुआ अब स्कूल परिसर के आसपास ही नहीं अंदर भी देखा जा रहा है, जिसके चलते स्कूल प्रशासन ने सतर्कता के सभी कदम उठाने के साथ विद्यार्थियों और स्टाफ को रात और तड़के बाहर न आने की हिदायत दी है। इसके साथ ही वन्य जीव संरक्षण विभाग को भी तेंदुए को पकड़ने के लिए उचित कदम उठाने के लिए लिखा है। 

वहीं, वन्यजीव सप्ताह के तहत शनिवार को वन्य जीव संरक्षण विभाग की ओर से स्कूल में जागरूकता कार्यक्रम आयोजित किया गया। जवाहर नवोदय विद्यालय जगानू परिसर में अक्सर तेंदुआ देखे जाने से स्कूल के विद्यार्थी, शिक्षक व अन्य स्टाफ भयभीत हैं। यहां तक कि स्कूल में निर्माण करवा रहे ठेकेदार और मजदूर व कैंटीन चलाने वाले भी बार-बार तेंदुआ नजर आने से खौफजदा हैं। इस बारे में स्कूल के प्रिंसिपल कुलभूषण सिंह जसरोटिया ने बताया कि पहली बार अगस्त माह में तेंदुआ जवाहर नवोदय विद्यालय परिसर में देखा गया था, जिसमें वह स्कूल में पड़ी निर्माण समाग्री के पास मस्ती से टहलते हुए साथ लगते जंगली क्षेत्र की तरफ जाता देखा गया। 
     
    

उन्होंने बताया कि पिछले माह 10 सितंबर को भी तेंदुआ स्कूल परिसर में आराम से लेटा देखा गया। कुछ दिन पहले स्कूल की कैंटीन चलाने वाले ने स्कूल आने वाले मार्ग पर रात के समय तेंदुए को सड़क पर लेटे पाया। गनीमत थी कि वह उस समय दोपहिया वाहन की बजाए कार पर सवार थे। अन्यथा अनहोनी हो सकती थी। कई बार हार्न बचाने और डिप्पर मारने के बाद तेंदुआ आराम से उठने के बाद जंगलों में चला गया। चंद रोज पहले स्कूल में निर्माण कर रहे ठेकेदार के मजदूरों ने फिर से तेंदुआ देखा।

बनी रहती है अनहोनी घटना की आशंका
हर समय किसी अनहोनी घटना की आशंका बनी रहती है। तेंदुआ स्कूल परिसर के प्रशासनिक व अन्य ब्लाकों के बाहर तक देखा जा चुका है। बार-बार तेंदुए के देखे जाने के चलते स्कूल के चौकीदारों को रात के समय टीन बजाने, सीटियां बजाकर आवाज करने को कहा गया है। बच्चों के मेस में खाना खाने के बाद उनके कक्षों तक जाने तक इसी तरह की प्रक्रिया अपनाई जाती है। बच्चों और स्टाफ को किसी भी कारण से रात के समय और सुबह बाहर न आने की हिदायत दी है। इसके साथ वन्य जीव संरक्षण विभाग के चीफ वार्डन को पत्र लिख कर तेंदुए को पकड़ने को कहा गया है।

स्कूल परिसर में लगाया गया पिंजरा
इस बारे में वन्य जीव संरक्षण विभाग के ऊधमपुर रेंज अधिकारी राकेश शर्मा ने बताया कि शनिवार को विभाग की ओर से स्कूल परिसर में तेंदुंए को पकड़ने के लिए पिंजरा (केज) लगा दिया गया है। इसके साथ ही विद्यार्थियों, शिक्षकों व स्टाफ सहित अन्य सभी को तेंदुए से बचने और उसे भगाने के लिए किए जाने वाले उपायों की जानकारी दी गई है। स्कूल को रात के समय चलाने के लिए क्रैकर्स भी दिए गए हैं।