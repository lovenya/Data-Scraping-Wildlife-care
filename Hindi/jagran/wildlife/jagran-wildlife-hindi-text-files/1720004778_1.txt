VTR : फ्रांस से आए पर्यटकों को भा रही वीटीआर की प्राकृतिक सुंदरता, खूब ली सेल्फी, बोले- मौका मिला तो फिर आऊंगाठंड के मौसम में विदेशी पर्यटकों को वीटीआर के प्राकृतिक नजारे काफी लुभा रहे हैं। इन दिनों फ्रांस से यहां पर्यटक आए हुए हैं। इन पर्यटकों ने सेल्फी प्वाइंट पर खूब सेल्फी ली। फ्रांसीसी सैलानी जूलियन ने वन्य जीवों का दीदार किया और आदिवासी कल्चर की जानकारी भी ली।By Viveka  NandEdited By: Yogesh SahuPublished: Sat, 07 Jan 2023 07:26 PM (IST)Updated: Sat, 07 Jan 2023 07:26 PM (IST)FacebookTwitterWhatsappGoogle Newsफ्रांस से आए पर्यटकों को भा रही वीटीआर की प्राकृतिक सुंदरता, खूब ली सेल्फी, बोले- मौका मिला तो फिर आऊंगा
वाल्मीकिनगर, संवाद सूत्र। वन्य प्राणियों का दीदार करने के लिए वीटीआर में इन दिनों पर्यटकों का हुजूम बढ़ता जा रहा है। ठंड के मौसम में वीटीआर की खूबसूरती अधिक पसंद की जा रही हैं। फ्रांस से आए पर्यटक जूलियन ने शनिवार को वीटीआर का भ्रमण किया। इस दौरान उन्होंने यहां की नैसर्गिंग सुंदरता को करीब से देखा। वन्यजीवों का दीदार किया। 
चार दिवसीय भ्रमण पर शुक्रवार को वीटीआर पहुंचे विदेशी पर्यटक को यहां का जंगल खूब भाया। इस पर्यटन सीजन में विदेशी टूरिस्ट के आमद से गाइडों में खुशी का माहौल है। गाइड मनीष सरकार के अनुसार विदेशी पर्यटक चार दिवसीय भ्रमण पर आए हैं। 
     
    

जूलियन को यहां का जंगल बहुत पसंद आया। उन्होंने बताया कि वीटीआर की खूबसूरती अलग है। वन क्षेत्राधिकारी अवधेश कुमार सिंह के अनुसार विदेशी टूरिस्ट यहां वन्यजीवों का दीदार करके काफी खुश नजर आए। प्राकृतिक नजारे और वन्यजीवों का दीदार किया, जिससे वीटीआर को ब्रांडिग मिलेगी।
वीटीआर प्रशासन और विदेशी पर्यटकों के आने की आस संजोये है। वर्तमान सीजन में देश के कोने-कोने से सैलानी लगातार आ रहे हैं। टाइगर रिजर्व प्रशासन और, विदेशी पर्यटकों की संभावना जता रहा है। वीटीआर की समृद्ध जैव विविधता और यहां का प्राकृतिक सौंदर्य भारतीय और विदेशी सैलानियों को हमेशा आकर्षित करता है। यही कारण है कि साल दर साल पर्यटकों की संख्या में लगातार इजाफा हो रहा है।

फ्रांसीसी सैलानी जूलियन ने बताया कि मैंने कई देशों का भ्रमण किया है। वीटीआर की सुंदरता अन्य टाइगर रिजर्व से अलग है। भारत आने से पूर्व मेरे मन में एक धारणा थी कि वीटीआर में साफ-सफाई की व्यवस्था अच्छी नहीं होगी, लेकिन यहां आने के बाद मेरी ये धारणा गलत साबित हुई। वीटीआर बहुत खूबसूरत है। साफ-सफाई पर ध्यान दिया गया है। यहां का सेल्फी पाइंट बहुत अच्छा है। मौका मिला तो मैं फिर आऊंगा।