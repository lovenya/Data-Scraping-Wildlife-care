Delhi-Dehradun Expressway : भारत के पास जल्द होगा एशिया का सबसे बड़ा wildlife corridor, दूर नहीं रहेगा दिल्‍लीDelhi-Dehradun Expressway  एशिया का सबसे बड़ा वाइल्‍ड लाइफ कॉरिडोर (Asia largest wildlife corridor) पर्यटकों के लिए भी आकर्षण का केंद्र होगा। यह कॉरिडोर दिल्‍ली-देहरादून एक्‍सप्रेसवे पर बनेगा। वहीं दिल्‍ली-देहरादून एक्‍सप्रेसवे बनने के बाद दिल्‍ली और देहरादून के बीच की दूरी भी काफी कम हो जाएगी।By Nirmala BohraEdited By: Published: Sat, 03 Sep 2022 02:52 PM (IST)Updated: Sat, 03 Sep 2022 02:52 PM (IST)FacebookTwitterWhatsappGoogle NewsDelhi-Dehradun Expressway : दिल्‍ली-देहरादून एक्‍सप्रेसवे पर बनेगा कॉरिडोर। प्रतीकात्‍मक
टीम जागरण, देहरादून : Delhi-Dehradun Expressway : भारत के पास जल्‍द ही एशिया का सबसे बड़ा वाइल्ड लाइफ कॉरिडोर (Asia largest wildlife corridor) होगा। जी हां, यह कॉरिडोर दिल्‍ली-देहरादून एक्‍सप्रेसवे पर बनेगा।  
12 किमी लंबा होगा कॉरिडोर
यह वाइल्ड लाइफ कॉरिडोर 12 किमी लंबा होगा। इसके तहत डाटकाली मंदिर के पास सुरंग बनेगी, जिससे वन्यजीवों पर कोई खतरा नहीं मंडराएगा। वहीं दिल्‍ली-देहरादून एक्‍सप्रेसवे बनने के बाद दिल्‍ली और देहरादून के बीच की दूरी भी काफी कम हो जाएगी। 
     
    

एशिया का सबसे बड़ा वाइल्‍ड लाइफ कॉरिडोर (Asia largest wildlife corridor) पर्यटकों के लिए भी आकर्षण का केंद्र होगा। इस उद्देश्य वन्यजीव की सुरक्षा करना, उनकी आवाजाही मुक्त और पूर्ण तरीके से स्थापित करना ,उनके लिए एक प्राकृतिक वातावरण बनाए रखना है। आइए जानते हैं दिल्‍ली-देहरादून एक्‍सप्रेसवे पर बनने वाले इस कॉरिडोर की खासियत :
 
 दिल्‍ली-देहरादून एक्‍सप्रेसवे परियोजना (Delhi-Dehradun Expressway) के आखिरी भाग राजाजी नेशनल पार्क क्षेत्र से होकर गुजरता है, यहीं एशिया का सबसे बड़ा वाइल्‍ड लाइफ कॉरिडोर बनाया जा रहा है। 
 इस कॉरिडोर (Asia largest wildlife corridor) के बनने से सहारनपुर से मुजफ्फरनगर, शामली, यमुनानगर, बागपत, मेरठ, बड़ौत और हरिद्वार की कनेक्टिविटी शानदार हो जाएगी। 
 इसका कुछ हिस्सा सहारनपुर तो कुछ उत्तराखंड में होगा। सहारनपुर बार्डर पर डाट काली मंदिर देहरादून के पास वन्यजीवों के आवागमन के लिए 340 मीटर लंबी सुरंग बनाई जाएगी। 
 गणेशपुर-देहरादून मार्ग में वन्‍यजीवों के आने-जाने के लिए कई मार्ग बनाए जाएंगे। गणेशपुर से देहरादून के बीच बन रहे दिल्‍ली-देहरादून एक्सप्रेस वे का ज्यादातर हिस्सा राजाजी नेशनल पार्क की सीमा से होकर गुजरने वाला है। यहां पर फोर लेन एलिवेटेड फ्लाईओवर बनाया जाएगा। जिसकी लंबाई करीब पांच किमी होगी। 
 वहीं दिल्‍ली-देहरादून एक्‍सप्रेसवे (Delhi-Dehradun Expressway) बनने के बाद दिल्‍ली और देहरादून के बीच की दूरी ढाई से तीन घंटा रह जाएगी। अभी इस दूरी को तय करने पांच से छह घंटे का समय लगता है। 
 दिल्‍ली-देहरादून एक्‍सप्रेसवे परियोजना का शिलान्यास प्रधानमंत्री नरेंद्र मोदी ने किया था। इससे उत्तराखंड के पर्यटन सेक्‍टर को भी विकास के पंख लगेंगे।

देहरादून-दिल्ली एक्‍सप्रेसवे परियोजना क्‍या है?
 
 इसके अंतर्गत देहरादून से दिल्ली तक का सफर आसान होगा। यात्रा का समय ढाई से तीन घंटा हो जाएगा। 
 हरिद्वार, मुजफ्फरनगर, शामली, यमुनानगर, बागपत, मेरठ और बड़ौत को जोड़ने के लिए सात इंटरचेंज होंगे। 
 500 मीटर के अंतराल पर रेन वॉटर हार्वेस्टिंग और 400 से अधिक वाटर रिचार्ज प्वाइंटहोंगे। 
 एशिया का सबसे बड़ा वाइल्‍ड लाइफ कॉरिडोर भी इसी परियोजना में बनेगा।

चार भागों में बांटी गई यह परियोजना
दिल्ली से देहरादून तक इसे इस परियोजना को चार भागों में बांटा गया है। पहला भाग दिल्ली से बागपत का है। जिसमें छह लेन कॉमर्शियल और छह लेन एक्सप्रेस वे बनाए जा रहे हैं।

दूसरा भाग बागपत से सहारनपुर तक है। तीसरा भाग गणेशपुर से देहरादून तक है। यह पूरा भाग फोर लेन बनाया जा रहा है। एक्‍सप्रेसवे इस तरह से बनाया जाएगा कि इस पर वाहन सौ किमी प्रतिघंटा की रफ्तार भर सकें।