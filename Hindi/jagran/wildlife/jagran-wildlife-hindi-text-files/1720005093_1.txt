Largest Crocodile: गांव के खेत में बैठा था 10 फीट लंबा मगरमच्छ, देखकर ठिठके ग्रामीणसंयुक्त रेस्क्यू ऑपरेशन में वाइल्डलाइफ एसओएस ने उत्तर प्रदेश वन विभाग के सहयोग से फिरोजाबाद के नगला अमान गांव में घुसे 10 फुट लंबे मगरमच्छ को सफलतापूर्वक रेस्क्यू किया। नगला अमान गांव में 10 फुट लंबे मगरमच्छ को देखकर सभी ग्रामीण लोग ठिठक कर रह गए। ग्रामीणों के मुताबिक विशाल मगरमच्छ पास की नहर से निकल कर खेत में आ गया था। जिसे देखकर पहले तो ग्रामीण काफी डर गए।By Jagran NewsEdited By: Siddharth ChaurasiyaPublished: Tue, 05 Sep 2023 06:35 PM (IST)Updated: Tue, 05 Sep 2023 06:35 PM (IST)FacebookTwitterWhatsappGoogle Newsनगला अमान गांव में 10 फुट लंबे मगरमच्छ को देखकर सभी ग्रामीण लोग ठिठक कर रह गए।
जागरण संवाददाता, फिरोजाबाद। संयुक्त रेस्क्यू ऑपरेशन में वाइल्डलाइफ एसओएस ने उत्तर प्रदेश वन विभाग के सहयोग से फिरोजाबाद के नगला अमान गांव में घुसे 10 फुट लंबे मगरमच्छ को सफलतापूर्वक रेस्क्यू किया। नगला अमान गांव में 10 फुट लंबे मगरमच्छ को देखकर सभी ग्रामीण लोग ठिठक कर रह गए। ग्रामीणों के मुताबिक, विशाल मगरमच्छ पास की नहर से निकल कर खेत में आ गया था। जिसे देखकर पहले तो ग्रामीण काफी डर गए। इसके बाद उन्होंने आपात स्थिति में स्थानीय वन विभाग की टीम से संपर्क किया। 

फिरोजाबाद के नगला अमान गांव में एक शांत सुबह ऐसी घटना हुई की पूरे गांव में अफरा-तफरी मच गई, जब गांववासियों ने खेत के समीप 10 फुट लंबे मगरमच्छ को देखा, तो भयभीत और चिंतित ग्रामीणों ने स्थानीय अधिकारियों को सूचित किया। स्थानीय अधिकारियों ने उत्तर प्रदेश वन विभाग को इसकी सूचना दी। त्वरित इस पर निर्णय लेते हुए वन विभाग ने वाइल्डलाइफ एसओएस को उनके आपातकालीन बचाव हेल्पलाइन पर कॉल कर सहायता के लिए बुलाया। 
     
    


एनजीओ की तीन सदस्यीय रैपिड रिस्पांस यूनिट करीब 100 किमी की यात्रा कर स्थान पर पहुंची, और एक घंटे तक चले रेस्क्यू ऑपरेशन में मगरमच्छ को सुरक्षित रूप से पिंजरे में बंद किया। ऑनसाइट किए गए मेडिकल परीक्षण के बाद विशालकाय मगरमच्छ को उसके प्राकृतिक आवास में वापस छोड़ दिया गया।
जसराना के वनछेत्राधिकारी, आशीष कुमार ने कहा, “मगरमच्छ को बचाने में त्वरित सहायता के लिए हम वाइल्डलाइफ एसओएस के आभारी हैं। एनजीओ की अनुभवी टीम के निर्बाध सहयोग से मगरमच्छ को सफलतापूर्वक रेस्क्यू कर वापस उसके प्राकर्तिक आवास में छोड़ दिया गया।


वाइल्डलाइफ एसओएस के सह-संस्थापक और सीईओ, कार्तिक सत्यनारायण ने कहा, "काफी ज्यादा भीड़ की मौजूदगी के बावजूद स्थिति को काबू करने में सहायता के लिए हम वन विभाग के आभारी हैं। उनके सहयोग के बिना यह ऑपरेशन संभव होना बहुत ही मुश्किल था। ग्रामीणों ने तुरंत मगरमच्छ की मौजूदगी के बारे में सचेत किया।"

वाइल्डलाइफ एसओएस के डायरेक्टर कंजरवेशन प्रोजेक्ट्स, बैजूराज एम.वी ने कहा, "इस तरह के रेस्क्यू ऑपरेशन काफी चुनौतीपूर्ण हो सकते हैं, क्योंकि इतने बड़े मगरमच्छ के पास जाते समय सावधानी बरतने की जरूरत होती है, खासकर जब आसपास बड़ी संख्या में लोग हों। इन शानदार सरीसृपों की रक्षा करना हमारा कर्तव्य है।"
मगर क्रोकोडाइल जिसे मार्श क्रोकोडाइल के नाम से भी जाना जाता है, भारतीय उपमहाद्वीप, श्रीलंका, बर्मा, पाकिस्तान और ईरान के कुछ हिस्सों में पाए जाते हैं। यह आमतौर पर मीठे पानी जैसे नदी, झील, पहाड़ी झरने, तालाब और मानव निर्मित जलाशयों में पाया जाता है और वन्यजीव संरक्षण अधिनियम, 1972 की अनुसूची के तहत संरक्षित है।