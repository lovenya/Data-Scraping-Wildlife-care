Rampur की कोसी नदी में बाढ़, किनारे बसे गांव में रातभर छतों पर जागते रहे लोगFlood in Rampur Kosi River  रामनगर बैराज से छोड़े जा रहे पानी के कारण कोसी नदी में आए उफान ने क्षेत्र में तबाही मचा दी है। बाढ़ की दहशत में नदी किनारे के लोग रातभर छतों पर जागते रहे। रुस्तमनगर के निकट छापर्रा पर बांध कट गया है।By Sanjeev  SharmaEdited By: Samanvay PandeyPublished: Wed, 12 Oct 2022 02:19 PM (IST)Updated: Wed, 12 Oct 2022 02:19 PM (IST)FacebookTwitterWhatsappGoogle NewsFlood in Rampur Kosi River : रामपुर की कोसी नदी में आई बाढ़ में डूबी कालोनी। जागरण
जागरण संवाददाता, रामपुर। Flood in Rampur Kosi River : रामनगर बैराज से छोड़े जा रहे पानी के कारण कोसी नदी में आए उफान ने क्षेत्र में तबाही मचा दी है। बाढ़ की दहशत में नदी किनारे के लोग रातभर छतों पर जागते रहे। रुस्तमनगर के निकट छापर्रा पर बांध कट गया है। 
बांध कटने की सूचना पर जिलाधिकारी रविन्द्र कुमार मांदड़ ने टीम के साथ पहुंचकर बांध का जायजा लिया। डीएम ने एसडीएम सचिन राजपूत को वर्षा से हुए फसलों और मकानों इत्यादि को हुए नुकसान का आकलन कराने के निर्देश दिए। वहीं खाद्यान्न का संकट उत्पन्न न होने देने की हिदायत दी। सर्वे कराकर शीघ्र सहायता पहुंचाने के निर्देश दिए। 
     
    

कोसी नदी के उफान से बांध कटा
पहाड़ी एवं मैदानी इलाकों में हो रही बारिश के चलते उत्तराखंड के रामनगर बैराज से 42 हजार क्यूसेक पानी छोड़ा गया था। मंगलवार को 21 हजार और छोड़ दिया गया। कोसी नदी में आए उफान के चलते बांध कटने की सूचना पर पानी के खौफ से नदी के बराबर सटे गांव रुस्तमनगर निकट छापर्रा, समोदिया, मिलककाजी और धनपुरा शहदरा के लोगों ने पूरी रात छतों पर जागते हुए काटी।

बांध कटने पर अधिकारी अलर्ट
सिंचाई विभाग द्वारा झांडियां और लकड़ियां ड़ालकर बांध को रोकने का प्रयास किया गया, लेकिन असफल रहे। रातभर एसडीएम व सीओ कोसी नदी का भ्रमण करते रहे। मंगलवार को कोसी नदी का बांध कटने की सूचना पर जिलाधिकारी रविन्द्र कुमार मांदड़, जिला पंचायत अध्यक्ष ख्याली राम लोधी, अपर जिलाधिकारी हेम सिंह और स्थानीय प्रशासन में एसडीएम सचिन राजपूत, सीओ रवि खोखर, कोतवाल शरद मलिक पूरे अमले के साथ कटे हुए बांध पहुंचे।

बांध को शीघ्र बांधने के निर्देश
डीएम ने सिंचाई विभाग के अधिकारियों की लातड़ लगाते हुए शीघ्र बांध को बांधने के निर्देश दिए। डीएम ने लोगों से वार्ता की। उन्होंने एसडीएम सचिन राजपूत को फसलों एवं गिरे कच्चे मकानों का लेखपालों से सर्वे कराकर शीघ्र सहायता पहुंचाने के निर्देश दिए। इसके बाद डीएम ने खेमपुर पहुंचकर बारिश से गिरा मकान मोहम्मद उमर से जानकारी ली और एसडीएम को तत्काल 95000 रुपये की सहायता पहुंचाए। जिससे की वह अपने मकान का शीघ्र निर्माण करा सके।

बाढ़ से चारा भी हो गया नष्ट
कोसी नदी में उफान आने पर लोगो को आवागमन में काफी परेशानियों का सामना करना पड़ रहा है। पशुओं का चारा भी नष्ट हो गया है। किसानों के माथे पर चिंता की लक्कीरें खीच गई हैं। जिससे खेतों में खड़ी किसानों कि फसलें नष्ट होकर रह गई हैं। बेरिकेडिंग व स्पर तक बह गए हैं।
बांध पर खतरे के बादल मंडराते रहते हैं लेकिन सिंचाई विभाग को इसकी कोई फिक्र नही रहती है। एसडीएम सचिन राजपूत ने बताया कि टीमें गठित कर फसलों में हुआ नुकसान का सर्वे कराया जा रहा है ताकि उनकी हर संभव मदद की जाएगी।

बाढ़ ने किसानों को किया बर्बाद, ग्रामीण घरों में कैद
सैदनगर क्षेत्र में भीषण बाढ़ का कहर जारी है। रामनगर बैराज से आए पानी ने दर्जनों गांव को अपनी चपेट में ले लिया है। स्वार क्षेत्र के पसियापुरा और चांदपुर के लोग 24 घंटे से अपने ही घरों में कैद हो गए हैं। रामनगर बैराज से छोड़े गए पानी ने जिले में अपना कहर बरपाना शुरू कर दिया है।
बाढ़ की चपेट में करीब 12 गांव
उफनाई कोसी से बाहर निकले बाढ़ के पानी ने करीब एक दर्जन गांव को अपनी चपेट में ले लिया है। क्षेत्र के इमरता, बजावाला, खिजरपुर, लालपुर , रसूलपुर पसियापुरा खेमपुर समेत दर्जनों गांव के कुछ घरों में बाढ़ का पानी आ गया है। इससे ग्रामीणों को काफी परेशानियां उठानी पड़ रही हैं।

मार्ग पर पांच फीट पानी भरा
खेमपुर पसियापुरा संपर्क मार्ग पर करीब 4 से 5 फीट पानी की तेज धार चल रही है। पसियापुरा के लोग 48 घंटे से घरों से बाहर नहीं निकले हैं। मंगलवार को दोपहर बाद कोसी नदी का पानी कुछ कम हुआ है। कम होते पानी से बर्बाद हुई पतले दिखाई देने लगी हैं। अब किसानों को डर है कहीं कोसी नदी कटान शुरू ना कर दे।