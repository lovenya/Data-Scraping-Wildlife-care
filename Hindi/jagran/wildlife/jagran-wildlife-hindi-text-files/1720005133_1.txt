NCR का पहला वेस्ट टू वाइल्ड लाइफ पार्क, नोएडा-ग्रेटर नोएडा एक्सप्रेस-वे के पास बनेगा; जानिए क्या-क्या होगा खासएनसीआर का पहला नेचुरल ट्रेल ऑफ आर्टिफिशियल जू थीम पार्क (Natural Trail of Artificial Zoo Theme Park) दिल्ली के एकदम नजदीक महामाया फ्लाईओवर के पास नोएडा में बनने का काम शुरू हो गया है। इसे प्राधिकरण ने नोएडा जंगल ट्रेल नाम दिया है। यह भी दावा किया जा रहा है कि यह देश का पहला वेस्ट टू वाइल्ड लाइफ पार्क है। इस पार्क को तीन जोन में बांटा गया है।By Kundan  TiwariEdited By: GeetarjunPublished: Tue, 10 Oct 2023 11:44 PM (IST)Updated: Tue, 10 Oct 2023 11:44 PM (IST)FacebookTwitterWhatsappGoogle Newsनोएडा के महामाया फ्लाईओवर के चारों तरफ बनने वाले जंगल ट्रेल का लेआउट। सौ. नोएडा प्राधिकरण
कुंदन तिवारी, नोएडा। एनसीआर का पहला नेचुरल ट्रेल ऑफ आर्टिफिशियल जू थीम पार्क (Natural Trail of Artificial Zoo Theme Park) दिल्ली के एकदम नजदीक महामाया फ्लाईओवर के पास नोएडा में बनने का काम शुरू हो गया है। इसे प्राधिकरण ने नोएडा जंगल ट्रेल नाम दिया है। यह भी दावा किया जा रहा है कि यह देश का पहला वेस्ट टू वाइल्ड लाइफ पार्क है। इस पार्क को तीन जोन में बांटा गया है। 

18.27 एकड़ में इसे बनाया जा रहा है। पार्क नोएडा-ग्रेटर नोएडा एक्सप्रेस-वे के दोनों और ओखला बर्ड सेंचुरी की ओर जाने वाले कट के पास विकसित किया जा रहा है। पार्क को एक फुटओवर ब्रिज और एक अंडरपास से कनेक्ट किया जाएगा। यह पार्क अपने आप में अनोखा होगा, जिसका कॉन्सेप्ट 4 डी पर आधारित होगा। 
     
    


पार्क बनाने वाली कंपनी करेगी संचालन
इस पार्क को बनाने वाली कंपनी ही इसका संचालन और मेंटेनेंस करेगी। पार्क में आने वाले लोगों के लिए टिकट रखा जाएगा, जिसका 50-50 प्रतिशत राजस्व की हिस्सेदारी होगी। इस पार्क की रीच को बढ़ाने के लिए ही इसे सेक्टर-94 के पास बनाया जाएगा।

लोहा और प्लास्टिक वेस्ट का होगा प्रयोग
ताकि दिल्ली, ग्रेटर नोएडा और फरीदाबाद के लोग तक यहां आ जा सके। पार्क में 500 टन लोहा वेस्ट का प्रयोग किया जाएगा। जिसे प्राधिकरण को दिया जा रहा है। इसके बाद लोहे से पार्क में स्कल्पचर बनाए जाएंगे। इसके अलावा प्लास्टिक वेस्ट का प्रयोग भी किया जाएगा। इस पार्क को बनाने में करीब 15 करोड़ रुपये खर्च किया जाएंगे।


इन जानवरों की आकृति बनाई जाएगी
इसमें हाथी, पैंगुविन, शेर, जिराफ, बर्ल्डस, बत्तख, फ्लेमिंगो, बटर फ्लाई, जंगली भैसे, डाइनासोर, गेंडा, मोर, भालू, क्वाला, पांडा आदि को बनाया जाएगा। नोएडा प्राधिकरण की अपर मुख्य कार्यपालक अधिकारी वंदना त्रिपाठी नोएडा में एनसीआर का पहला आर्टिफिशियल जंगल नाइट सफारी तैयार किया जा रहा है।

ई-कार्ट के जरिये पार्क में जल, मरुस्थल, बर्फ और घने जंगलों में रहने वाले 800 जानवरों को बनाया जाएगा। फूड कोर्ट होगा, किड्स प्ले एरिया बनाया जाएगा, पिकनिक स्पाट होगा। वेस्ट के जरिये आउटडोर फर्नीचर, आउट डोर लाइटिंग और शाप बनाई जाएंगी।

ये भी पढ़ें- UP Film City Update: ग्रेटर नोएडा में बनने वाली फिल्म सिटी को लेकर आया बड़ा अपडेट, अब मुंबई में क्या होने जा रहा?



तीन जोन में बांटा गया पार्क
जोन-ए 4.05 एकड़ का है। इसमें पार्किंग, एंपीथियेटर (1000 लोगों की क्षमता का ), फूड कोर्ट और एक्जीबीशन एरिया है। यहां 8 बसों और 76 कारों की पार्किंग होगी। जोन-बी 8.77 एकड़ का बनाया जा रहा है। इसमें ट्रोपिकल रेन फारेस्ट, ग्रास लैंड, वेट लैंड को बनाया जाएगा। जोन-ए और बी को जोड़ने के लिए एक्सप्रेस वे के ऊपर एक एफओबी बनाया जाएगा। जोन-सी 5.45 एकड़ का है, इसमें आइसलैंड ओसियन, ट्रेमप्रेट फारेस्ट और पोलर रीजन होगा।