दो मादा तेंदुए को तारों से फंसा बेरहमी से हत्या, अज्ञात व्यक्तियों के खिलाफ वन्यजीव संरक्षण अधिनियम के तहत केस दर्जऊधमपुर जिले के रामनगर पुलिस स्टेशन के तहत आने वाले इलाके में अज्ञात व्यक्तियों ने दो मादा तेंदुओं को बुरी तरह से घायल कर दिया। जिस कारण से उनकी बेरहमी से जान चली गई। वन्यविभाग की टीम ने किसी तरह कड़ी मेहनत के बाद उन्हें आजाद कराया। दोषियों के खिलाफ वन्यजीव संरक्षण अधिनियम 1972 की धाराओं के तहत थाने में केस दर्ज कराया गया है।By Jagran News Edited By: Monu Kumar Jha Published: Sun, 17 Mar 2024 08:20 AM (IST)Updated: Sun, 17 Mar 2024 01:29 PM (IST)FacebookTwitterWhatsappGoogle NewsUdhampur News: दो मादा तेंदुए को तारों से फंसा बेरहमी से हत्या।
अमित, ऊधमपुर। रामनगर तहसील के बलांद इलाके में दो तेंदुओं का अवैध शिकार का मामला (Two female leopards killed) सामने आया है। क्लच वायर के साथ अवैध रूप से बनाए देसी फंदों में फंस कर मारे गए दोनों तेंदुए मादा है। इसमें से एक मादा तेंदुए के गर्भवति होने की भी आशंका है। 
वन्य विभाग की टीम ने दोनों तेंदुएं के शवों को लिया कब्जे में
वन्य जीव संरक्षण विभाग (Wildlife Conservation Department) की टीम ने दोनों तेंदुएं के शवों को कब्जे में ले लिया है। पोस्टमार्टम के बाद दोनों मृत तेंदुएं के शवों को जला कर नष्ट किया जाएगा। वन्य जीव संरक्षण विभाग की शिकायत पर पुलिस ने अज्ञात लोगों के खिलाफ मामला दर्ज कर लिया है। 
     
    

वन्य जीव संरक्षण विभाग को मिली दो तेंदुएं के फंसने की जानकारी 
प्राप्त जानकारी के मुताबिक रविवार रात 8.30 बजे रामनगर तहसील के बलांध गांव में शिकारियों द्वारा अवैध रूप से क्लच वायर के साथ बनाए गए फंदे(स्थानीय भाषा में जंद्री) में दो तेंदुएं के फंसने की जानकारी वन्य जीव संरक्षण विभाग को मिली। इस सूचना के मिलते ही वन्य जीव संरक्षण विभाग, जम्मू के वार्डन विजय कुमार व रेंज अधिकारी ऊधमपुर राकेश शर्मा टीम के साथ घटनास्थल के लिए रवाना हो गए।


मध्यरात्रि को मौके पर पहुंचने के बाद टीम ने फंदे में फंसे दोनों तेंदुओं की जांच की। वन्य जीव संरक्षण विभाग के अधिकारियों के मुताबिक जिस जगह पर अवैध फंदे लगे थे। वह दीवान चंद पुत्र पाला राम निवासी बलांद की बताई जा रही है। वन्य जीव संरक्षण विभाग के अधिकारियों के मुताबिक जिस जगह पर अवैध फंदे लगे थे वह दीवान चंद पुत्र पाला राम निवासी बलांद की बताई जा गई है।

यह भी पढ़ें: Jammu News: सड़क पर दौड़ती मिनीबस में चली गोली, जम्मू विश्व विद्यालय के असिस्टेंट प्रोफेसर घायल; जानें पूरा मामला
फंदों में फंसी दोनों ही तेंदुएं मादा
फंदों में फंसी दोनों ही तेंदुएं मादा थे। क्लच वायर का प्रयोग कर बनाए गए जानलेवा फंदों में फंसने से एक तेंदुए की हो चुकी थी जबकि दूसरा जीवित था, मगर गंभीर रूप से घायल था। वन्य संरक्षण विभाग की टीम ने कड़ी मशक्कत के बाद पहले घायल तेंदुए को मुक्त कराया और उसके बाद मृत तेंदुए को। मुक्त कराए गए घायल तेंदुए को उपचार के लिए ऊधमपुर लाते समय उसने भी रास्ते में ही दम तोड़ दिया था।


जिससे अवैध फंदे लगा कर शिकार कर मारे गए तेंदुओं की संख्या दो हो गई। वन्य जीव संरक्षण विभाग ने संरक्षित जंगली जीव श्रेणी में आते तेंदुओं के दोनों शवों को वन्य कब्जे में ले लिया। इसके साथ ही जमीन पर लगे फंदों को भी कब्जे में ले लिया।

दोनों तेंदुए के शवों के पोस्टमार्टम के लिए पशु चिकित्सा विभाग को लिखा गया है। डॉक्टरों द्वारा पोस्टमार्टम के बाद दोनों तेंदुए के शवों को जला कर नष्ट किया जाएगा।
यह भी पढ़ें: Jammu Accident: दर्दनाक सड़क हादसे में सात माह की गर्भवती महिला की मौत, पहले बच्चे के जन्म को लेकर बहुत खुश थे दंपति