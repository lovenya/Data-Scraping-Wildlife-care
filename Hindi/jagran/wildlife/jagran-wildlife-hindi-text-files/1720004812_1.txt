Jammu News: लंबी दूर तय कर दिसंबर महीने से प्रकट हुआ मेहमान टुंडरा बीन गूज, देखने घराना पहुंच रहे पक्षी प्रेमीJammu News नायाब किस्म का टुंडरा बीन गूज पक्षी देश की चुनिंदा जगहों पर ही दिखाई पड़ता है। माना जाता है कि यह पक्षी लंबी दूर तय कर भारत में पहुंचते हैं। घराना में दो साल पहले यह पहली बार दिखा था। उसके बाद अब फिर से दिखने लगा है।By Jagran NewsEdited By: Jagran News NetworkPublished: Sat, 14 Jan 2023 01:44 PM (IST)Updated: Sat, 14 Jan 2023 01:44 PM (IST)FacebookTwitterWhatsappGoogle Newsघराना में विचरण करता प्रवासी पक्षी टुंडरा बीन गूज l
जम्मू, जागरण संवाददाता। दिसंबर महीने से प्रकट हुआ प्रवासी पक्षी टुंडरा बीन गूज के फिर से घराना में दिखने से पर्यावरणविदों के चेहरे पर प्रसन्नता है। नायाब किस्म का यह पक्षी देश की चुनिंदा जगहों पर ही दिखाई पड़ता है। माना जाता है कि यह पक्षी लंबी दूर तय कर भारत में पहुंचते हैं। साइबेरिया में इनकी ब्रीडिंग ग्राउंड है। घराना में दो साल पहले यह पहली बार दिखा था। उसके बाद अब फिर से दिखने लगा है। ऐसे में पर्यावरणविदों का ध्यान इस पक्षी की ओर गया है। 

सिरपट्टी सवन के झुंड में ही दिखाई पड़ने वाला यह पक्षी अपनी रंगत में भी कुछ भिन्न है। इसके पंख ग्रे रंग के होते हैं। चोंच में पीला धब्बा इसकी पहचान है। इस पक्षी को लोग देखना चाहते हैं। हालांकि कुछ दिन तक यह पक्षी वेटलैंड से दूर रहा, लेकिन फिर लौट आया है। 
     
    
दिल्ली से पहुंचीं शीतल इस पक्षी को देखने के लिए
दिल्ली से शीतल इस पक्षी को खास तौर पर देखने के लिए जम्मू पहुंचीं। वहीं कश्मीर से इंसार अहमद अपनी पूरी टीम के साथ घराना आए और इस पक्षी को अपने कैमरे में कैद किया। वहीं, देश के अलग-अलग कोने से पर्यावरणविद इस टुंडरा बीन गूज को देखने के लिए आ रहे हैं।

अंसार ने बताया कि यह नायाब किस्म का पक्षी है और बहुत सारे पक्षी प्रेमी लोगों ने अभी तक इस पक्षी के दर्शन नहीं किए। वन्यजीव संरक्षण विभाग ने टुंडरा बीन गूज के लिए बेहतर वातावरण तैयार किया है। पक्षियों के कोर एरिया में किसी को जाने की इजाजत नहीं दी जा रही।