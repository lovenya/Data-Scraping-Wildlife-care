Lakhimpur News: लखीमपुर के बासुपुर में आदमखोर हुआ बाघ, युवक को मारा, ग्रामीणों में आक्रोश, इलाके में फैली दहशतMailani Wildlife Sanctuary लखीमपुर के मैलानी रेंज के जटपुरा बीट के बासुपुर गांव में शौच के ल‍िए गए युवक को आदमखोर बाघ ने मार डाला। नरेंद्र की चीख पुकार सुनकर ग्रामीणों ने शोर शराबा करके बाघ को घटनास्थल से भगाया। ग्रामीण जब नरेंद्र के पास पंहुचे तब तक नरेंद्र की मौत हो चुकी थी। ज‍िसके बाद ग्रामीणों ने जमकर हंगामा काटा।By Jagran NewsEdited By: Prabhapunj MishraPublished: Wed, 15 Nov 2023 01:25 PM (IST)Updated: Wed, 15 Nov 2023 01:25 PM (IST)FacebookTwitterWhatsappGoogle NewsLakhimpur News: लखीमपुर के बासुपुर में आदमखोर हुआ बाघ
संवादसूत्र मैलानी/कुकरा (लखीमपुर)। मैलानी बफर जोन की जटपुरा बीट में शौच को गए युवक का बाघ ने हमला कर के मौत के घाट उतार दिया। बफर जोन की जटपुरा बीट के अंतर्गत बासुपुर में नरेंद पुत्र बाबूराम सुबह शौच के लिए गन्ने के खेत में गया था। खेत में मौजूद बाघ ने नरेंद्र पर हमला कर दिया। 

नरेंद्र की चीख पुकार सुनकर ग्रामीणों ने शोर शराबा करके बाघ को घटनास्थल से भगाया। ग्रामीण जब नरेंद्र के पास पंहुचे तब तक नरेंद्र की मौत हो चुकी थी। बाघ के हमले की सूचना वन विभाग को दी गई थी। एक माह में बाघ के हमले की दो घटनाएं होने से क्षेत्र के ग्रामीणों में आक्रोश और दहशत व्याप्त है।  
     
    


ग्रामीणों ने बाघ के हमले की सूचना वनकर्मियो को दी गई। हमले की जानकारी होने पर सैंकड़ों ग्रामीणों की भीड़ मौके पर जुट गई। ग्रामीण इस बात से आक्रोशित थे कि वन विभाग ने उनकी शिकायत के बाद भी गस्त नहीं बढ़ाई गई। घटनास्थल पर पंहुचे वन विभाग की टीम से ग्रामीणों की नोक झोंक भी हुई। 

टीम ने विभागीय कार्रवाई और नियमानुसार आर्थिक मदद दिलाने का भरोसा दिलाया है। इसके बाद ग्रामीणों ने पुलिस को शव को पोस्टमार्टम के लिए भेजने दिया। बता दें कि यह क्षेत्र जंगल से सटे होने के कारण वन्यजीवों के हमले का खतरा बना रहता है और अक्सर इस प्रकार की घटनाएं होती रहती हैं। 


ग्रामीणों का आरोप है कि वन्यजीवों को मानव बस्ती से दूर करके के लिए वन विभाग कोई प्रभावी कार्रवाई नहीं कर रहा है। फिलहाल क्षेत्र में बाघ के हमले की घटना से दहशत का माहौल है। खबर लिखे जाने तक वन विभाग का कोई भी बड़ा अधिकारी मौके पर नहीं पहुंचा था।

यह भी पढ़ें: Israel-Hamas War: गाजा के अल शिफा अस्पताल में इजरायली सेना की छापेमारी, हमास के आतंकियों से सरेंडर करने को कहा



यह भी पढ़ें: Weather update 2023: ओडिशा में बारिश तो दिल्ली में सताएगी ठंड, बिहार में बढ़ी सर्दी; IMD ने जारी किया अलर्ट