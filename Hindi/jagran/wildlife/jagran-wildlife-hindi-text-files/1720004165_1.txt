औंधेया गांव में बाघ ने गाय को बनाया निवाला, दहशतखैरटिया में बाघ दिखने पर वन विभाग ने बढ़ाया पिजराBy JagranEdited By: Published: Tue, 05 Jul 2022 12:14 AM (IST)Updated: Tue, 05 Jul 2022 12:45 AM (IST)FacebookTwitterWhatsappGoogle Newsऔंधेया गांव में बाघ ने गाय को बनाया निवाला, दहशत खैरटिया(लखीमपुर): खैरटिया गांव में बाघ की लोकेशन मिलने के बाद वन विभाग ने एक पिजरा और बढ़ाया है जबकि औंधेया गांव में बाघ ने एक गाय को अपना निवाला बनाया। घटना से गांव में दहशत मच गई। दुमेड़ा में सोमवार को बाघ की कोई हरकत नहीं दिखी। 
 तिकुनिया के कई गांवों में बाघ की दहशत थमने का नाम नहीं ले रही है। बाघ की चहल कदमी लोगों की नींद उड़ा रही है। बाघ के हमले के डर से लोगों का सुखचैन पूरी तरह छीन चुका है। औंधेया गांव में शाम छह बजे बाघ ने परमजीत सिंह के घर के सामने एक लावारिस गाय को अपना निवाला बना लिया। ग्रामीणों ने बाघ को अपनी आंखों से देखा और हल्ला मचाना शुरू कर दिया। इसके बाद बाघ जंगल की तरफ भाग गया। खैरटिया गांव में भी बाघ की लोकेशन मिलने के बाद वन विभाग ने बाबा कुटी के आगे बंधा के किनारे एक पिजरा और लगाया है। वन टीम ने पिजरे में बकरे को बाघ के शिकार के लिए बांधा है। वन क्षेत्राधिकारी विमलेश कुमार ने बताया कि खैरटिया में बाघ की चहलकदमी के बाद एक पिजरा और बढ़ाया गया है। वन टीम पूरी तरह अलर्ट है ग्रामीणों को सतर्कता बरतने के लिए कहा गया है। वन क्षेत्राधिकारी विमलेश कुमार ने बताया कि डीडी बफरजोन सुंदरेसा के साथ वन टीम पूरे दिन मझरा गांव व खैरटिया में बनी रहे। खेतों में जरा सी हरकत पर लोग डर जाते हैं। 
     
    

 ---------
 हथिनियों के चलते जंगल से निकल रहे हाथी
 मझरा गांव में हथिनियों की मौजूदगी वन टीम के लिए परेशानी बन गई है। इनके चलते हाथी जंगल से निकल इनके पास पहुंचने लगे हैं। वन क्षेत्राधिकारी विमलेश कुमार ने बताया कि मझरा गांव में हथिनियों के चलते हाथी जंगल से निकल जाते हैं। इन्हें कहीं और शिफ्ट करने पर विचार किया जा रहा है। वन क्षेत्राधिकारी विमलेश कुमार ने बताया कि ग्रामीण हथिनियों को यहां से हटाने के लिए हल्ला मचाने लगे हैं। हाथी के जंगल से निकलने के कारण उनकी फसलें बर्बाद होने की संभावना होने के डर से ग्रामीण डर गए हैं।