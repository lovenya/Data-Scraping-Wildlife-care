Odisha: सिमिलिपाल राष्ट्रीय उद्यान में गायब दांत के साथ मिला गजराज का शव,हाथियों की लगातार मौतें चिंता का विषयरविवार को मयूरभंज जिले के सिमिलिपाल नेशनल पार्क से एक और हाथी की मौत हो गई। अंदेशा जताया जा रहा है कि हाथी को उसके कीमती दांतों के लिए शिकारियों द्वारा मारा गया है। वन विभाग मामले की तफ्तीश में जुट गई है।By Jagran NewsEdited By: Mohit TripathiPublished: Sun, 22 Jan 2023 11:46 PM (IST)Updated: Sun, 22 Jan 2023 11:46 PM (IST)FacebookTwitterWhatsappGoogle Newsसिमिलिपाल राष्ट्रीय उद्यान में हाथी के शव की जांच करते वन अधिकारी
अनुगुल/भुवनेश्वर, संतोष कुमार पांडेय: रविवार को मयूरभंज जिले के सिमिलिपाल नेशनल पार्क से एक और हाथी की मौत हो गई। हाथियों के मौत का सिलसिला थमने का नाम नहीं ले रहा है। ओडिशा में हाथियों की मौत का मामला एक गंभीर विषय बनता जा रहा है। आज रविवार को सिमलीपाल अभ्यारण्य से हाथी का सड़ा हुआ शव बरामद किया गया, जिसके दांत गायब थे। अनुमान जताया जा रहा है कि हाथी की मौत 10-15 दिन पहले हुई है। 

यह संदेह जताया जा रहा है कि हाथी को शिकारियों द्वारा मारा गया है। शिकारी हाथी की हत्या कर उसके दांत निकाल ले गये। वन विभाग के अधिकारियों ने घटना स्थल पर पहुंचकर मामले की छानबीन की। हाथी का शव ऐसे समय में बरामद किया गया है जब राज्य में हाथियों की मृत्यु एक गभीर चिंता का विषय बनी हुई है। पिछले महीने, उड़ीसा उच्च न्यायालय ने पाया कि 2022 ओडिशा में हाथियों के लिए शायद सबसे बुरा साल था। 
     
    

बता दें कि सिमिलिपाल टाइगर रिजर्व में तीन वन अधिकारियों द्वारा एक हाथी के अवैध शिकार से संबंधित एक मामले की सुनवाई करते हुए उच्च न्यायालय ने यह टिप्पणी की थी। तीन फील्ड स्टाफ ने दांत के लिए एक हाथी को मार डाला था और सुबूतों को नष्ट करने के लिए शव को ठिकाने लगा दिया था। आरोपीयों को गिरफ्तार कर लिया गया था।
हाल ही में, ओडिशा वन विभाग ने ओडिशा उच्च न्यायालय में 'हाथियों के संरक्षण और ओडिशा में मानव-हाथी संघर्ष को कम करने के लिए व्यापक कार्य योजना' वाली एक 10-स्तंभ रणनीति प्रस्तुत की थी।