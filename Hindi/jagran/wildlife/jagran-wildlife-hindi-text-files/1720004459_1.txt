चंडीगढ़ में करें पहाड़ों की सैर, एडवेंचर ट्रिप में वाइल्डलाइफ ट्रैकिंग और बहुत कुछ ऐसा जो दिल कर देगा खुशइसमें एडवेंचर ट्रैक होने के साथ हरी भरी पगडंडियों वाला रास्ता कई वाटर बाडी और उनके आस-पास मंडराते वन्य जीव भी देखने को मिलेंगे। अलग-अलग प्रजाति के पक्षियों को देखा जा सकेगा। साथ ही पेड़ों की अलग-अलग किस्मों को देखकर उनकी पहचान की जा सकेगी।By Ankesh ThakurEdited By: Published: Thu, 15 Sep 2022 12:47 PM (IST)Updated: Thu, 15 Sep 2022 12:47 PM (IST)FacebookTwitterWhatsappGoogle Newsजुलाई में सेंक्चुरी को मानसून सीजन की वजह से बंद कर दिया जाता है।
बलवान करिवाल, चंडीगढ़। अगर आप नेचर लवर हैं और इसके करीब रहना आपको अच्छा लगता है तो आप चंडीगढ़ में ही पहाड़ों की सैर कर सकते हैं। अब सोच रहे होंगे चंडीगढ़ में पहाड़ कहां से आ गए। लेकिन आपको बता दें कि चंडीगढ़ शिवालिक की पहाड़ियों की तलहटी में ही बसा है। ये पहाड़ियां सुखना लेक से दूसरी तरफ तरफ हैं जहां आसानी से पहुंचा जा सकता है।  
अब इन पहाड़ियों के बीच में जाकर आप पर्यावरण और वन्य जीवों के साथ सुकून भरे पल बिता सकेंगे। इसके लिए फारेस्ट एंड वाइल्डलाइफ डिपार्टमेंट वाइल्ड लाइफ वाक का आयोजन करने जा रहा है। यह कोई आम वाक नहीं होगी। इसमें एडवेंचर ट्रैक होने के साथ हरी भरी पगडंडियों वाला रास्ता, कई वाटर बाडी और उनके आस-पास मंडराते वन्य जीव भी देखने को मिलेंगे। अलग-अलग प्रजाति के पक्षियों को देखा जा सकेगा। साथ ही पेड़ों की अलग-अलग किस्मों को देखकर उनकी पहचान की जा सकेगी। फल फूल के पौधों को करीब से देखकर प्रकृति की गोद में होने का एहसास किया जा सकेगा। सबसे अच्छी बात यह है कि कारों से घिरे शहर में प्रदूषण से दूर, शोरगुल से दूर ऐसी ट्रैकिंग जिसमें दूर दूर तक कहीं कोई वाहन नहीं दिखेगा। लोग भी वही दिखेंगे जो ग्रुप में ट्रैकिंग पर गए होंगे। बाकी आस-पास केवल नेचर होगा। 
     
    

तीन महीने के मानसून सीजन बाद दो अक्टूबर को पहली बार सुखना वाइल्ड लाइफ सेंक्चुरी पब्लिक के लिए खुल रही है। गांधी जयंती के दिन शहरवासी वाइल्डलाइफ ट्रैकिंग पर जा सकेंगे। फारेस्ट एंड वाइल्ड लाइफ डिपार्टमेंट यह ट्रैकिंग आयोजित कर रहा है। वाइल्डलाइफ ट्रैकिंग का डिपार्टमेंट सालाना कैलेंडर तैयार करता है। इसके तहत हर महीने एक दिन रविवार को यह ट्रैकिंग होती है। जुलाई में सेंक्चुरी को मानसून सीजन की वजह से बंद कर दिया जाता है।

सभी को नहीं मिलेगा मौका
 

वाइल्डलाइफ ट्रैकिंग के लिए अब बड़ी संख्या में लोग जाने लगे हैं। जंगल में भीड़ को देखते हुए फारेस्ट डिपार्टमेंट ने इसके लिए परमिट लेने का नियम भी बनाने पर काम शुरू किया है। इस परमिट के लिए फीस भी देनी होगी। इसकी फाइल सेक्रेटरी फारेस्ट के पास भेजी जा चुकी है। हालांकि अभी जब तक फाइल मंजूर नहीं होती परमिट की जरूरत नहीं है। अक्टूबर में पहले की तरह आनलाइन ही रजिस्ट्रेशन होंगे। यह रजिस्ट्रेशन निजी तौर पर या ग्रुप में करवाए जा सकेंगे। जिनके रजिस्ट्रेशन होंगे वही ट्रैकिंग पर जा सकेंगे।

नेपली से कांसल तक ट्रैकिंग
 

यह ट्रैकिंग कैंबवाला गांव के पास नेपली फारेस्ट के एंट्री गेट से शुरू होगी। सुबह छह बजे से ट्रैकिंग होती है। इसलिए सभी ट्रैकर को निर्धारित समय से पहले यहां पहुंचना पड़ता है। यहां से सभी एक साथ सेंक्चुरी में ट्रैकिंग करते हुए कांसल लोग हट पहुंचते हैं। इस रास्ते के बीच में कई वाटर बाडी और फारेस्ट व्यू प्वाइंट बने हैं। साथ ही वन्य जीवों को देखा जा सकता है। सांभर, बारहसिंहा, नीलगाय, कई अलग-अलग तरह के पक्षी आसानी से देखे जा सकते हैं।