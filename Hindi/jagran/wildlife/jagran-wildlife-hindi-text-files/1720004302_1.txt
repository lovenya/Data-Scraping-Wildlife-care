Tiger Attack in Corbett: हमलावर बाघ के वन क्षेत्र से गुजरेंगे कांवड़िए, बारिश व झाड़ियों के चलते टाइगर पकड़ने में मुश्किलTiger Attack in Corbett कार्बेट पार्क में बाघ के हमले वाले वन क्षेत्र से कांवड़ियों को निकालना वन विभाग के लिए चुनौती साबित हो रही है। वहीं दूसरी ओर बारिश व घनी झाड़ियां बाघ को पकड़ने में रोड़ा बन रही हैं।By Prashant MishraEdited By: Published: Mon, 25 Jul 2022 11:28 PM (IST)Updated: Mon, 25 Jul 2022 11:28 PM (IST)FacebookTwitterWhatsappGoogle NewsTiger Attack in Corbett बाघ कांवडिय़ों के सामने आएगा तो हवाई फायरिंग कर उसे भगाया जाएगा।
जागरण संवाददाता, रामनगर: Tiger Attack in Corbett: नेशनल हाइवे पर हमलावर हो रहे बाघ को पकडऩे में बारिश व झाडिय़ां बाधा बन रही है। वहीें बाघ से सुरक्षा को देखते हुए सीटीआर व रामनगर वन प्रभाग की टीम करीब 28 सशस्त्र वन कर्मियों की निगरानी में कांवडिय़ों को 21 किलोमीटर का वन क्षेत्र पार कराएगी। 
मोहान व पनोद क्षेत्र में बाघ की लोकेशन ट्रेस करने में टीम के लिए घनी झाडिय़ां रेस्क्यू में बाधा उत्पन्न कर रही है।  
     
    

कांवड़िए को निकलना है वन क्षेत्र से
सीटीआर निदेशक धीरज पांडे के निर्देशन मेें बाघ की तलाश जारी है। हाइवे में सुरक्षा को देखते हुए सोमवार को सीटीआर टीम ने कांवडिय़ों को आमडंडा में रोक लिया। कांवडिय़ों ने वाहन में बैठने से मना किया तो बिजरानी रेंज की सशस्त्र वन कर्मियों की टीम एस्कार्ट कर पैदल आठ किलोमीटर झूलापुल तक ले गई। 
यहां से रामनगर वन प्रभाग की कोसी रेंज व सर्पदुली की 20 वन कर्मियों की टीम उन्हें मोहान तक छोड़ रही है।बिजरानी के रेंजर बिंदर पाल ने बताया कि यदि अचानक बाघ कांवडिय़ों के सामने आएगा तो हवाई फायरिंग कर उसे भगाया जाएगा।

फायरिंग ही बचाव का रास्ता
रामनगर वन प्रभाग के कोसी रेंज के रेंजर शेखर तिवारी ने बताया कि हाइवे के किनारे झाड़ी कटान कराया जा रहा है। ताकि बाघ हाइवे किनारे झाड़ी में न छिप पाए। झाड़ी काट रही महिलाओं की सुरक्षा में दो सशस्त्र कर्मी तैनात है। जनसुरक्षा में व्यस्तता की वजह से चारा व लकड़ी लेने जाने वाले ग्रामीणों से जंगल नहीं जाने का अनुरोध किया जा रहा है। अभी बाघ का खतरा बना हुआ है। ग्रामीणों की सुरक्षा पहली प्राथमिकता है।

रेस्क्यू में आ रही दिक्कतें
बाघ के पगमार्क बारिश की वजह से धूल जा रहे हैं। बाघ की फिर नये सिरे से खोजबीन करनी पड़ रही है। दो दिन में बाघ दो बार दिखा जब तक टीम वहां पहुंची तब तक वह नजरों से औझल हो गया। झाडिय़ां उगी होने से ड्रोन की नजर में भी बाघ नहीं आ रहा है। कम झाडिय़ों वाली जगह में ड्रोन का इस्तेमाल हो रहा है। बारिश से रास्ते काफी खराब हो गए।
अमरोहा के युवक को बाइक से खींचने के बाद से बाघ को पकड़ने की कवायद जारी है। इसी बीच कांवड़ियों को यहां से गुजरने की नई चुनौती वन विभाग से समक्ष आ गई है।

यह भी पढ़ें : रामनगर नेशनल हाईवे पर बाघ की दहशत, हरिद्वार से जल लेकर आने वाले कांवड़ियों को मिला एस्कॉर्ट