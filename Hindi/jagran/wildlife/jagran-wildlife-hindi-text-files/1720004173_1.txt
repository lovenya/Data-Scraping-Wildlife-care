जम्मू कश्मीर में मिले छह और प्रजातियों के सांप, वन्यजीव संरक्षण विभाग ने कहा दो प्रजातियां बेहद जहरीलीजम्मू कश्मीर में इंडिया कोबरा ब्लैक कोबरा कैप्सियन कोबरा पहले से ही दर्ज हैं लेकिन अब किंग कोबरा भी जुड़ गया है। 3.18 से 5.85 मीटर की लंबाई वाला यह सबसे खतरनाक सांप माना जाता है। बेंबो पिट वाइपर भी जहरीला है जो मुख्यत हरे रंग में होता है।By Rahul SharmaEdited By: Published: Wed, 06 Jul 2022 10:57 AM (IST)Updated: Wed, 06 Jul 2022 11:15 AM (IST)FacebookTwitterWhatsappGoogle Newsहिमालयन वोल्फ सांप भूरे रंग के सांप के शरीर पर सफेद धारियां व पीने रंग के ब्लाक्स होते हैं।
जम्मू, गुलदेव राज : जम्मू-कश्मीर की धरती पर छह और प्रजाति के सांप मिले हैं। बेंबो पिट वाइपर, किंग कोबरा, ग्रीन कील बैक, येलो स्पेक्ल्ड वोल्फ, हिमालय वोल्फ स्नेक और बार नेक्ड कीलबैक को यहां पहली बार देखा गया है। इसमें से बेंबो पिट वाइपर और किंग कोबरा ही जहरीले सांप हैं। छह प्रजाति के सांप मिलने से अब जम्मू कश्मीर में पाए जाने वाले सांपों की प्रजातियों व उपप्रजातियों की संख्या 42 हो गई है। 

नई जुड़ी प्रजाति के सांपों का जिक्र जम्मू कश्मीर वन्यजीव संरक्षण विभाग की ओर से जारी किताब हरपिटो फाना-पिक्टोरियल गाइड में किया गया है, जिसे हाल ही में लांच किया है। किताब का संग्रह वाइल्ड लाइफ विभाग के अस्स्टिेंट कंजरवेटर आफ फारेस्ट (एसीएफ) अमित शर्मा ने किया है। 
     
    
इन सांपों की खासियत : जम्मू कश्मीर में इंडिया कोबरा, ब्लैक कोबरा, कैप्सियन कोबरा पहले से ही दर्ज हैं, लेकिन अब किंग कोबरा भी जुड़ गया है। 3.18 से 5.85 मीटर की लंबाई वाला यह सबसे खतरनाक सांप माना जाता है। बेंबो पिट वाइपर भी जहरीला है, जो मुख्यत: हरे रंग में होता है। यह बांस वाले क्षेत्र में अधिक दिखता है और काटने पर ज्यादा दर्द होता है। बार नेक्ड कीलबैक सांप पानी में होता है। इसकी गर्दन के ऊपरी भाग पर काली लकीर होती है। वन्यजीव विशेषज्ञ डा. ओपी शर्मा ने वन्यजीव संरक्षण विभाग व टीम को बधाई दी है। हिमालयन वोल्फ सांप भूरे रंग के सांप के शरीर पर सफेद धारियां व पीने रंग के ब्लाक्स होते हैं।

प्रदेश में कौन सा सांप किस जगह पर देखा गया : 
 
 बेंबो पिट वाइपर को ऊधमपुर जिले के रामनगर वन्यजीव संरक्षित क्षेत्र तथा रियासी जिले के पैंथल-कटड़ा क्षेत्र में देखा गया था। 
 किंग कोबरा डोडा क्षेत्र में देखा गया है। इससे पहले जम्मू-कश्मीर में कोबरा की तीन उप प्रजातियां ही दर्ज थीं। 
 ग्रीन कील बैक व येलो स्पेक्ल्ड वोल्फ सांप को राजौरी जिले के नौशहरा क्षेत्र में शुभम ने खोजा है 
 हिमालय वोल्फ स्नेक को डोडा-भद्रवाह क्षेत्र में अमित मन्हास ने देखा 
 बार नेक्ड कीलबैक सांप हाल ही में हिमालयन एवियन की टीम ने घराना क्षेत्र में देखा है, जिसकी कई विशेषज्ञों ने पुष्टि की है।



इन सांपों को पहली बार देखा गया : 1. किंग कोबरा, 2. बेंबो पिट वाइपर, 3. ग्रीन कील बैक, 4. येलो स्पेक्ल्ड वोल्फ, 5. हिमालय वोल्फ स्नेक और 6. बार नेक्ड कीलबैक
 
 वन्यजीव विभाग की ओर से किए जा रहे प्रयास से जम्मू-कश्मीर में वन्यजीवों के प्रति लोगों में जागरूकता आ रही है। लोग अब जंगलों से गुजरते समय वन्यजीवों पर नजर रखने लगे हैं और उनकी फोटोग्राफी करने लगे हैं। आने वाले समय में सांप की और प्रजातियों के पता चलने की उम्मीद है।- अमित शर्मा, अस्स्टिेंट कंजरवेटर आफ फारेस्ट, वाइल्ड लाइफ