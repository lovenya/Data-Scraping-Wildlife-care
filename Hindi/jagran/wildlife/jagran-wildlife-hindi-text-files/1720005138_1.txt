Nainital News: जिम कॉर्बेट के मेहमानों को मिलेगी बेहतर सर्विस, अब कर्मचारी सीखेंगे होटल मैनेजमेंट के गुणNainital News अब जिम कॉर्बेट नेशनल पार्क में आने वाले लोगों को बेहतर सुविधा मिलेगी। कॉर्बेट पार्क के वार्डन अमित ग्वासाकोटी ने बताया कि वन विश्राम गृह में तैनात 23 रूम अटेंडेंट को रामनगर के बसई गांव में स्थित रिनेसां कॉलेज ऑफ होटल मैनेजमेंट से आतिथ्य सत्कार की महत्वपूर्ण व व्यावहारिक जानकारियों का प्रशिक्षण दिलाया जाएगा। अब लोगों को बेहतर सुविधाएं दी जाएंगी।By Jagran NewsEdited By: Swati SinghPublished: Sat, 21 Oct 2023 02:42 PM (IST)Updated: Sat, 21 Oct 2023 02:42 PM (IST)FacebookTwitterWhatsappGoogle Newsजिम कॉर्बेट के मेहमानों को मिलेगी बेहतर सर्विस
त्रिलोक रावत, रामनगर।  बड़े-बड़े होटल-रिसोर्ट की तर्ज पर अब कॉर्बेट पार्क प्रशासन भी पर्यटकों का स्वागत-सत्कार प्रोफेशनल तरीके से करेगा। यहां आने वाले मेहमानों को बेहतर सर्विस देने के साथ-साथ उनके साथ अच्छे व्यवहार के लिए कॉर्बेट प्रशासन अपने कर्मचारियों खासकर रूम अटेंडेंट को बेसिक प्रशिक्षण दिलाएगा। 
कॉर्बेट नेशनल पार्क के ढिकाला, सुल्तान, खिनानौली, बिजरानी, ढेला, झिरना क्षेत्र में वन विश्राम गृह में देश-विदेश से पर्यटकों के अलावा नेता, मंत्री, न्यायाधीश व वरिष्ठ अधिकारी भी आते रहते हैं। ऐसे में रूम अटेंडेंट की जिम्मेदारी बढ़ जाती है। यदि रूम अटेंडेंट आतिथ्य सत्कार में व्यवहार कुशल नहीं होंगे तो मेहमान के समक्ष भी गलत संदेश जाएगा। 
     
    

कर्मचारी सीखेंगे आतिथ्य सत्कार के गुण
कॉर्बेट पार्क के वार्डन अमित ग्वासाकोटी ने बताया कि वन विश्राम गृह में तैनात 23 रूम अटेंडेंट को रामनगर के बसई गांव में स्थित रिनेसां कॉलेज ऑफ होटल मैनेजमेंट से आतिथ्य सत्कार की महत्वपूर्ण व व्यावहारिक जानकारियों का प्रशिक्षण दिलाया जाएगा। यह प्रशिक्षण 30, 31 अक्टूबर व एक नवंबर को सुबह दस से शाम चार बजे तक चलेगा।

यह भी पढ़ें: सीएम धामी ने कार्बेट पार्क में जंगल सफारी का उठाया लुत्फ, नजर आए दो बाघ; CTR में समीक्षा करने का था प्रोग्राम
ये जानकारी सीखेंगे
रूम अटेंडेंट रिनेसां कॉलेज के एमडी आलोक गुसाई ने बताया कि रूम अटेंडेंट को कमरा तैयार करने, बेड, चादर, तकिया आदि रखने, पानी, चाय व खाना सर्व करने, फ्रंट आफिस में स्वागत करने, किचन व बाथरूम की व्यवस्था, मेहमानों से बात करने, वीआईपी गेस्ट को सर्विस देने आदि की व्यावहारिक जानकारी दी जाएगी।

जिप्सी चालक व गाइड्स को भी प्रशिक्षण
कॉर्बेट प्रशासन जिप्सी चालकों, गाइड्स को भी प्रशिक्षण दिला चुका है। उन्हें कार्बेट पार्क में पर्यटकों से नियमों का पालन कराने, पर्यटक को बेहतर जानकारी देने, अच्छा सामंजस्य रखने का व्यावहारिक प्रशिक्षण दिया गया है।