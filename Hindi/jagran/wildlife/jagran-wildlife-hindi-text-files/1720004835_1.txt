नीलगाय, जंगली सुअर जैसे वन्यजीवों की बढ़ती आबादी पर लगेगी लगाम, गर्भनिरोधक जैसे उपायों पर किया जा रहा काम भोजन की तलाश में वन्यजीवों के जंगल से बाहर निकलने की घटनाएं आम हो गई हैं। इनमें हाथी नीलगाय और जंगली सुअर जैसे वन्यजीवों की बड़ी आबादी ने तो जंगल के बाहर ही डेरा जमा दिया है। फाइल फोटोBy Jagran NewsEdited By: Sonu GuptaPublished: Sun, 05 Feb 2023 09:28 PM (IST)Updated: Sun, 05 Feb 2023 09:28 PM (IST)FacebookTwitterWhatsappGoogle Newsनीलगाय, जंगली सुअर जैसे वन्यजीवों की बढ़ती आबादी पर लगेगी लगाम।
जागरण ब्यूरो, नई दिल्ली। भोजन की तलाश में वन्यजीवों के जंगल से बाहर निकलने की घटनाएं आम हो गई हैं। इनमें हाथी, नीलगाय और जंगली सुअर जैसे वन्यजीवों की बड़ी आबादी ने तो जंगल के बाहर ही डेरा जमा दिया है। इनकी बढ़ती आबादी न सिर्फ किसानों के लिए चिंता का कारण बन रही है, बल्कि मानव के साथ इनके बढ़ते संघर्ष से केंद्र की भी चिंताएं बढ़ी हैं। 
केंद्र ने बढ़ती आबादी को नियंत्रित करने की दिशा में शुरू किया काम
केंद्रीय वन एवं पर्यावरण मंत्रालय ने देश के अलग-अलग हिस्सों में नीलगाय, हाथी, बंदर (रीसस मकाक) व जंगली सुअर जैसे वन्यजीवों की बढ़ती आबादी को नियंत्रित करने की दिशा में काम शुरू कर दिया है। गर्भनिरोधक जैसे उपायों के जरिये इनकी आबादी को थामने की योजना बनाई गई है। प्रजनन को नियंत्रित करने को लेकर ट्रायल भी शुरू हो गया है। 
     
    

भारतीय वन्य जीव संस्थान को सौंपा गया जिम्मा
वन एवं पर्यावरण मंत्रालय के मुताबिक अभियान को अमल में लाने और आगे बढ़ाने का जिम्मा भारतीय वन्य जीव संस्थान को जिम्मा सौंपा गया है। इसके लिए उसे 11 करोड़ रुपए की वित्तीय मदद भी दी गई है। मंत्रालय से जुड़े अधिकारियों के मुताबिक इस मुहिम में वन्यजीवों के क्षेत्रों में लंबा अनुभव रखने वाले कुछ और विशेषज्ञों और संस्थानों की भी मदद ली जा रही है। माना जा रहा है कि दक्षिण अफ्रीका के साथ वन्यजीवों से जुड़ी तकनीक को लेकर हुए करार से कुछ और मदद मिलेगी।

पिछले तीन सालों में हाथियों के हमले में हुई है 1500 से अधिक लोगों की मौत
खास बात यह है कि बंदरों की आबादी नियंत्रित करने को लेकर पहले भी कई योजनाओं पर सरकार काम कर चुकी है, लेकिन सफलता नहीं मिली। राष्ट्रीय राजधानी क्षेत्र दिल्ली में बंदरों का आतंक है। कुछ ऐसी ही स्थिति हाथियों, नीलगाय और जंगली सुअरों को लेकर है, जिसके आतंक से किसानों की फसलें चौपट हो रही हैं। रिपोर्ट के मुताबिक पिछले तीन वर्षों में हाथियों के हमले में करीब 1578 लोगों की मौत हुई है। सबसे ज्यादा 585 मौतें वर्ष 2019-20 में हुईं। वर्ष 2020-21 में 461 मौतें और वर्ष 2021-22 में 533 मौतें रिपोर्ट हुई हैं।

यह भी पढ़ें-
Fact Check: आंध्र के नेल्लोर में हिंदू धार्मिक यात्रा में बाधा पहुंचाने की पुरानी घटना के वीडियो को महाराष्ट्र का बताकर किया जा रहा वायरल


आईएआरसी का आकलन 2040 तक भारत समेत एशिया में 59% बढ़ेंगे कैंसर के नए मरीज, संतुलित भारतीय खाना कम करेगा खतरा