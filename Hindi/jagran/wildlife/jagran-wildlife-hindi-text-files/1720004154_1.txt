Leopard in Mohali: मोहाली के रिहायशी एरिया में घुसा तेंदुआ, CCTV में कैद, पैर के निशान मिले, इलाके में दहशतLeopard in Mohali इन दिनों मोहाली जिले के लोग तेंदुए की दहशत में हैं। मोहाली जिले के अलग-अलग जगहों में तेंदुआ घूमता हुआ दिखाई दिया है। वहीं अब तेंदुआ रिहायशी एरिया में घुस गया है जिससे लोग दहशत के माहौल में रह रहे हैं। By Ankesh ThakurEdited By: Published: Sun, 03 Jul 2022 11:36 AM (IST)Updated: Sun, 03 Jul 2022 04:26 PM (IST)FacebookTwitterWhatsappGoogle Newsवन विभाग की तरफ से तेंदुए को पकड़ने के लिए पिंजरा लगा दिया गया है।
जागरण संवाददाता, मोहाली। इन दिनों मोहाली जिले के लोग तेंदुए की दहशत में हैं। मोहाली जिले के अलग-अलग जगहों में तेंदुआ घूमता हुआ दिखाई दिया है। सबसे पहले मोहाली के नयागांव में तेंदुआ सीसीटीवी में कैद हुआ था। वन विभाग की तरफ से तेंदुए को पकड़ने के लिए पिंजरा भी लगाया गया, लेकिन तेंदुआ पकड़ में नहीं आया। 
दूसरी घटना जीरकपुर के छतबीड़ जू के पास हुई थी। यहां तेंदुए ने जू के अंदर एक हिरण पर हमला किया था। विभाग के अधिकारियों के मुताबिक वह एक मादा तेंदुआ थी और उसके साथ दो शावक भी थे। छतबीड़ जू में कई दिनों तक तेंदुए को पकड़ने के लिए पिंजरा लगाया गया लेकिन वहां भी तेंदुआ पकड़ नहीं आया। 
     
    

अब मोहाली के सेक्टर-81 में रिहायशी एरिया में तेंदुआ देखे जाने से लोग दहशत में हैं। सेक्टर-81 के नेशनल एग्री फूड बायो टेक्नोलाजी इंस्टीट्यूट नालेज सिटी में तेंदुए देखा गया है। इसके बाद से यहां के लोग डरे हुए हैं। नालेज सिटी इंस्टीट्यूट में लगे सीसीटीवी कैमरे में तेंदुए कैद हुआ है। इसके बाद वाइल्डलाइफ विभाग की तरफ से तेंदुए को पकड़ने के लिए वहां पिंजरा लगा दिया गया है।
लोगों से घर से बाहर न निकलने की अपील

इंस्टीट्यूट के प्रिंसिपल ने मोहाली के वाइल्डलाइफ रेंज अफसर बलविंदर सिंह को मामले की जानकारी दी थी जिसके बाद इंस्टीट्यूट के पास पिंजरा लगा दिया गया है। वहीं वाइल्डलाइफ के कर्मचारियों की तरफ से इलाके के आसपास भी चेकिंग की गई है, जहां तेंदुए के पैरों के निशान दिखाई दिए हैं। फारेस्ट विभाग ने इंस्टीट्यूट के स्टूडेंट्स व उसके आसपास रहने वाले लोगों को घर से बाहर न निकलने की अपील की है।

नाले में पानी पीने आया होगा तेंदुआ
वहीं लोग तेंदुए की सीसीटीवी फुटेज का वीडियो को एक दूसरे को भेजकर सतर्क रहने की बात कह रहे हैं। लोगों ने विभाग से तेंदुए को पकड़ने की अपील की है। रेंज अफसर बलविंदर सिंह ने कहा कि इंस्टीट्यूट के पास बहते गंदे नाले के पास तेंदुए के पांव के निशान देखे गए हैं, जिसके बाद से आज आसपास के एरिया में रहने वाले लोगों को सतर्क कर दिया गया है। बलविंदर सिंह का कहना है कि हो सकता है कि तेंदुआ नाले के पास पानी पीने आया हो।

अभी तक नहीं पकड़ा गया तेंदुआ
बता दें कि इससे पहले नयागांव की कुमाऊ कालोनी के एक घर के साथ खाली जगह पर दोपहर के समय भी तेंदुआ घूमता हुआ दिखाई दिया था। दोपहर की चटख धूप में तेंदुआ घर के साथ खाली जगह पर घूम रहा था। जिसके बाद पिंजरा लगाया गया था। वहीं कुछ दिन पहले भी छतबीड़ जू के बाहर भी मादा तेंदुआ को देखा गया था। छतबीड़ जू में कई जानवरों पर तेंदुए द्वारा हमला किए जाने की भी सूचना मिली थी। वाइल्ड लाइफ के अधिकारियों ने छतबीड़ जू के बाहर व अंदर पांच पिंजरे लगाए थे, लेकिन तब भी तेंदुआ उनकी पकड़ में नहीं आया था।