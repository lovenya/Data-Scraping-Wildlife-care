नैनीताल जू में खुद वन्य जीवों का संकट, फिर अंबानी के चिड़ियाघर को कैसे दान कर दिए दो बाघनैनीताल जू (Nainital zoo) में बड़ी संख्या में वन्यजीव औसत से अधिक उम्र पूरी कर चुक हैं। बीते पांच वर्षाें से चिड़ियाघर प्रबंधन देशभकर के चिड़ियाघरों से संपर्क वन्यजवों को मंगाने का प्रयास कर रहा है। बावजूद इसके जू के दो बाघों को गुजरात भेजा दिया गया । By Skand ShuklaEdited By: Published: Mon, 25 Jul 2022 08:22 AM (IST)Updated: Mon, 25 Jul 2022 08:22 AM (IST)FacebookTwitterWhatsappGoogle Newsजू प्रबंधन करीब पांच वर्षों से नये जीवों को मंगाने की कवायद में जुटा हुआ है।
नरेश कुमार, नैनीताल : बीते 23 वर्षों से पर्यटकों के लिए रोमांच बने नैनीताल जू (Nainital Zoo) में कई वन्यजीव औसत आयु पूरी कर चुके हैं। ऐसे में पर्यटन को बढ़ावा देने के लिए चिड़ियाघर प्रबंधन वर्षों से जू में नये वन्यजीव मंगाने की कवायद कर रहा है। लेकिन इसके उलट यहीं के दो बाघों को मुकेश अंबानी के रेस्क्यू सेंटर व जू जामनगर (Greens Zoological Rescue & Rehabilitation Kingdom Jamnagar) भेज दिया गया। 

सरकारी संस्था से निजी संस्था को कैसे दान हो गए दो बाघ  
     
    
सेंट्रल जू अथारिटी (Central Zoo Authority) और चीफ वाइल्ड लाइफ वार्डन (Chief Wildlife Warden) के एक आदेश सरकारी संस्था से निजी संस्था को वन्य जीव दान दिया जाना कई सवाल खड़े कर रहा है। मामला देश के शीर्ष उद्योगपति से जुड़ा होने के कारण विभागीय अधिकारी भी कुछ अधिक कहने से कतरा रहे हैं।


रोजाना सैकड़ों पर्यटक पहुंचते हैं Nainital Zoo
बता दें कि शहर स्थित गोविंद बल्लभ पंत उच्च स्थलीय प्राणी उद्यान (Nainital Zoo) 11 एकड़ भूमि पर स्थापित किया गया है। समुंद्रतल से 2100 मीटर की ऊचाई पर स्थित इस जू को उत्तर भरत का एकमात्र हाई एल्टीट्यूट जू माना जाता है। जहां रोजाना सैकड़ों की संख्या में सैलानी पहुंचते हैं।

नैनीताल जू में कई वन्य जीवों ने पूरी की औसत आयु
1995 में पर्यटकों के लिए खुलने के बाद जू में लगातार प्राणियों की संख्या वृद्धि को लेकर कवायद होती रही। जिस कारण कुछ समय पूर्व तक यहां विभिन्न प्रजातियों के 231 वन्यजीव हुआ करते थे। मगर औसत आयु पूरी कर चुके कई जीवों की अब मौत हो चुकी है।
बाघों के भेजने से सिस्टम पर भी खड़ेे हो रहे सवाल
जू प्रबंधन करीब पांच वर्षों से नये जीवों को मंगाने की कवायद में जुटा हुआ है। मगर कई बार पत्राचार के बावजूद राज्य पक्षी मोनाल के जोड़े के अलावा जू को अन्य कोई जीव नहीं मिल पाया। मगर उल्टा अब जू से दो बाघों को गुजरात भेज दिया गया। जो कि सिस्टम पर भी कई सवाल खड़े कर रहा है।


आधा दर्जन जीवों को मंगाने की वर्षों से हो रही कवायद
tigers transferred to Mukesh Ambani zoo Jamnagar from Nainital zoo : जू प्रबंधन नए वन्‍य जीव मंगाने के लिए देश के विभिन्न चिड़ियाघरों से संपर्क कर चुका है। बीते पांच वर्ष से जू में स्नो लैपर्ड मंगाने की कवायद की जा रही है। जिसके लिए कई बार पत्राचार हो चुका है। ब्लू शीप और थार मंगाने के लिए दार्जिलिंग जू से दो वर्षों से पत्राचार किया जा रहा है। ऐसा ही हाल रेड पांडा का कुनबा बढ़ाने के लिए की गई कवायद का है। पर जू को नये वन्यजीव नहीं मिल सके।

कुछ ही माह में दान हो गए दो बाघ
किसी भी वन्यजीव को दान दिये जाने अथवा मंगाने के लिए सेंट्रल जू अथारिटी और चीफ वाइल्ड लाइफ वार्डन की अनुमति अनिवार्य होती है। इस प्रक्रिया में काफी वक्‍त लगता है। मगर मामला प्रभावशाली व्यक्तित्व से जुड़ा होने के कारण कुछ ही माह में फाइले दौड़ा कर दो बाघों शिखा और बेताल को नैनीताल से गुजरात भेज दिया गया।
बाघों को भेजने में सभी विभागीय प्रक्रिया पूरी की गई
डीएफओ नैनीताल चंद्रशेखर जोशी ने बताया क‍ि दो बाघों को सेंट्रल जू अथारिटी और चीफ वाइल्ड लाइफ वार्डन के आदेशों के बाद ही गुजरात भेजा गया है। जिसकों लेकर विभागीय सभी प्रक्रियाएं पूरी की गई है। जू में नये जीव मंगाने के लिए पत्राचार किया गया है। जिसमें जल्द सकारात्मक निर्णय आने की संभावना है।

यह भी पढ़ें : सूना हो गया नैनीताल जू, शिखा और बेताल बाघ को भेजा गया मुकेश अंबानी के चिड़ियाघर जामनगर