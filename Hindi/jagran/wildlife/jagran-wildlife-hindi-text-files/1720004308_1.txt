Agra News: इंसान की लापरवाही ने ली बेजुबान की जान, बच्चे की मौत के बाद मादा लंगूर हुई बेसुध, छोड़ दिया खानाAgra News आगरा के स्वामीबाग में मादा लंगूर के सामने उसका बच्चा मर गया। मादा लंगूर को बच्चे की मौत का सदमा लग गया और वो बीमार हो गई। वाइल्ड लाइफ एसओएस की टीम ने मादा लंगूर को रेस्क्यू किया है।By Abhishek SaxenaEdited By: Published: Thu, 28 Jul 2022 07:58 PM (IST)Updated: Thu, 28 Jul 2022 07:58 PM (IST)FacebookTwitterWhatsappGoogle NewsAgra News: मादा लंगूर का बच्चा उसकी आंखों के सामने मर गया।
आगरा, जागरण संवाददाता। आगरा के स्वामीबाग में बंदरों की बढ़ती आबादी से निपटने के लिए रखी गई मादा लंगूर का बच्चा उसकी ही आंखों के सामने पेड़ से लटक कर मर गया। वाइल्डलाइफ एसओएस और उप्र वन विभाग ने मादा लंगूर को स्वामीबाग से रेस्क्यू किया। वर्तमान में वो चिकित्सीय निगरानी में है। 
बंदरों को भगाने के लिए रखा था लंगूर 
     
    
स्वामीबाग में मादा लंगूर और उसके सप्ताह भर के बच्चे को अवैध रूप से बंदरों को भगाने के लिए रखा गया था।दोनों के गले में हर वक़्त रस्सी बांधकर रखी जाती थी। उनका मालिक उन्हें बांध कर चला गया जिसके बाद बच्चा खेलते खेलते पेड़ पर चढ़ा और उसकी रस्सी डाल में फंस गई, जिसके बाद बच्चा नीचे गिरा और उसकी दम घुटने से मृत्यु हो गई। 

बच्चे के मरने से मां हुई बीमार
 बच्चे को अपने सामने मरता देख मादा लंगूर मानसिक रूप से कमजोर हो गई। मादा लंगूर गंभीर रूप से बीमार पड़ गई, उसने खाना-पीना छोड़ दिया। मादा लंगूर की स्थिति से परेशान एक निवासी ने वन विभाग और वाइल्डलाइफ एसओएस के हेल्पलाइन से संपर्क किया। उप्र वन विभाग के साथ वाइल्डलाइफ एसओएस रैपिड रिस्पांस यूनिट मादा लंगूर की सहायता के लिए पहुंची और ट्रांजिट फैसिलिटी में ले आई। 

चिकित्सकीय निगरानी में रखी मादा लंगूर
 वर्तमान में चिकित्सकीय निगरानी में है और एक बार फिट होने पर उसे उसके प्राकृतिक आवास में वापस छोड़ दिया जाएगा।
वाइल्डलाइफ एसओएस के सह-संस्थापक और सीईओ, कार्तिक सत्यनारायण ने बताया कि भारतीय ग्रे लंगूर वन्यजीव संरक्षण अधिनियम, 1972 की अनुसूची II के तहत संरक्षित है और इसे किसी के द्वारा स्वामित्व, बेचा, खरीदा, व्यापार या किराए पर नहीं लिया जा सकता है। इसका उल्लंघन करने पर जुर्माना या तीन साल की जेल या दोनों की सज़ा का भी प्रावधान है। 

Hariyali Teej: 20 किलो सोना, एक कुंतल चांदी से पांच साल में बना झूला, साल में एक बार दुर्लभ दर्शन देते हैं बांकेबिहारी