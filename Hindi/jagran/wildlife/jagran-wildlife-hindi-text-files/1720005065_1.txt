Jammu: मांडा डीयर पार्क में लोगों की एंट्री 15 अगस्त से बंद, वन्यजीवों का दीदार अब जंबू जू में होगाJammu जंगल की खूबसूरती और वन्यजीवों का दीदार लोग अब मांडी डीयर पार्क में नहीं कर पाएंगे। 15 अगस्त से मांडा डीयर पार्क आम लोगों के लिए बंद हो जाएगा। जंबू जू खुलने के बाद अब मांडा डीयर पार्क को जारी रखना संभव नहीं है। सेंट्रल जू आथोरिटी आफ इंडिया के दिशा निर्देशों का पालन करते हुए इसे अब बंद किया जा रहा है।By Mohammad Aqib KhanEdited By: Mohammad Aqib KhanPublished: Mon, 14 Aug 2023 06:28 PM (IST)Updated: Mon, 14 Aug 2023 06:28 PM (IST)FacebookTwitterWhatsappGoogle News15 अगस्त से मांडा डीयर पार्क में लोगों की एंट्री बंद : जागरण
जम्मू, जागरण संवाददाता: जम्मू के आसपास जब सैर सपाटे की बात होती है तो मांडा डीयर पार्क का नाम सबसे पहले आता है। क्योंकि एक तो शहर के साथ जुड़ा इलाका है, वहीं जंगल की खूबसूरती के साथ साथ यहां पर वन्यजीवों को भी देखा जा सकता है। यहां सैर करने का मजा ही कुछ और है। लेकिन अब लोग मांडी डीयर पार्क की सैर नहीं कर पाएंगे। 
15 अगस्त से मांडा डीयर पार्क आम लोगों के लिए बंद हो जाएगा। जम्मू के निकट जंबू जू खुलने के बाद अब मांडा डीयर पार्क जिसे मिन्नी जू भी कहते हैं, को जारी रखना संभव नहीं है। सेंट्रल जू आथोरिटी आफ इंडिया के दिशा निर्देशों का पालन करते हुए इसे अब बंद किया जा रहा है। 
     
    

मंगलवार से अब मांडा डीयर पार्क लोगों में आवाजाही नहीं हो पाएगी। मिन्नी जू के गेट आम लोगों के लिए बंद हो जाएंगे। अब मांडी डीयर पार्क महज जानवरों का रेस्क्यू सेंटर बनकर रह जाएगा।
रेस्क्यू आप्रेशन के दौरान बचाकर लाए गए वन्यजीवों को यहां रखा जाएगा। वहीं बीमार जानवरों का यहां पर इलाज चलेगा। अब आम लोगों को मांडा क्षेत्र में प्रवेश करने की मनाही रहेगी।
1983 में खोला गया था मांडा डीयर पार्क
मांडा डीयर पार्क से हर वर्ष विभाग को 40 से 50 लाख रुपये का राजस्व प्राप्त हो रहा था। पीक सीजन में तकरीबन 2000 लोग मांडा की सैर करने के लिए पहुंचते रहे हैं। वन्यजीव संरक्षण विभाग प्रति व्यक्ति 20 रुपये और बच्चे से 10 रुपये का शुल्क वसूल करता रहा है। लेकिन अब सरकारी खजाने में यह रुपया नहीं आ पाएगा। मांडा डीयर पार्क आम जनता के लिए 1983 में खोला गया था ताकि लोग वन के साथ-साथ वन्यजीवों का भी नजारा ले सके।

वन्यजीवों का रेस्क्यू सेंटर ही रहेगा
वन्यजीव संरक्षण विभाग के वार्डन अनिल अत्री ने बताया कि जब बड़ा चिड़िया घर जंबू बन चुका है और तो मांडी डीयर पार्क की जरूरत अब नहीं है। लोगों को वन्यजीव देखने के लिए जंबू जू जाना चाहिए। मांडा में महज वन्यजीवों का रेस्क्यू सेंटर ही रहेगा।