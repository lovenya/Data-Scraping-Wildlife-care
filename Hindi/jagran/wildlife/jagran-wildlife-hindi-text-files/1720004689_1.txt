Kuno National Park: चीतों के बाड़े के पास घूमता दिखा तेंदुआ, वन विभाग के लिए बना परेशानी का सबबकूनो नेशनल पार्क में तेंदुओं को चीते के बाड़े के पास से दूर रखने का प्रयास इसलिए किया जा रहा है क्‍योंकि तेंदुए को चीते से ज्‍यादा शक्तिशाली माना जाता है। तेंदुए की ताकत बहुत ज्‍यादा होती है। ये चीतों के लिए घातक होते हैं।  By Jagran NewsEdited By: Arijita SenPublished: Mon, 14 Nov 2022 09:17 AM (IST)Updated: Mon, 14 Nov 2022 09:17 AM (IST)FacebookTwitterWhatsappGoogle Newsचीतों के बाड़े के पास घूमता दिखा तेंदुआ
भोपाल, जागरण आनलाइन डेस्‍क। प्रधानमंत्री नरेंद्र मोदी (Prime Minister Narendra Modi) के जन्‍मदिन के अवसर पर 17 सितंबर को नामीबिया (Namibia) से आठ चीते लाकर मध्‍य प्रदेश के कुनो नेशनल पार्क (Kuno National Park) में छोड़े गए। इन चीतों को सबसे पहले सेपरेट बाड़े में छोड़ा गया था, जहां इन्‍होंने अपने क्‍वॉरंटाइन के समय को पूरा किया। इसके बाद बड़े बाड़े (Enclosure) के जांच निरीक्षण के बाद आठ में से दो को इनमें छोड़ा गया और बाकी छह अभी भी क्‍वॉरंटाइन में है। 

शनिवार को बड़े बाड़े पास नजर आया तेंदुआ
इस बीच खबर आई थी कि चीतों के लिए बनाए गए बड़े बाड़ों में से एक पर तेंदुए (Leopard) का कब्‍जा है इसलिए चीतों को यहां छोड़ने में सावधानी बरती जा रही है। मालूम हो कि कूनो नेशनल पार्क में चीतों के लिए बने बड़े बाड़े में घुसे तेंदुए को पकड़ने में वन विभाग को चार माह में भी सफलता नहीं मिली है, वहीं अब एक तेंदुआ शनिवार को चीतों के लिए बनाए गए बड़े बाड़े के पास घूमता नजर आया है। इस तेंदुए को वन विभाग के अधिकारियों ने देखा है, जिसके बाद से ही प्रबंधन इसको लेकर अलर्ट हो गया है। 
     
    

Kuno National Park: चीतों के एक बाड़े में तेंदुए का कब्जा, चार माह में भी नहीं निकला
वन अधिकारियों की गाड़ी के आगे-आगे चलता रहा
कूनो नेशनल पार्क का भ्रमण करने शनिवार की शाम वन विभाग के अधिकारी पहुंचे हुए थे। जब अधिकारियों की गाड़ी टिकटोली गेट से चीतों के बड़े बाड़े के पास से गुजर रही थी, एक तेंदुआ गाड़ी के आगे चलता दिखाई दिया। अधिकारियों ने गाड़ी रोक ली और तेंदुआ धीरे-धीरे मस्ती में आगे चलता रहा।

तेंदुओं को बाड़े के पास से भगाने का प्रयास जारी
अधिकारियों ने इसका वीडियो भी बनाया। तेंदुए को चीतों के लिए खतरनाक माना जाता है। इसी वजह से इन्‍हें चीतों के लिए बनाए गए बड़े बाड़ों से दूर रखने के प्रयास किए जा रहे हैं। इसी के तहत सतपुड़ा टाइगर रिजर्व (Satpura Tiger Reserve) से दो हाथियों को भी इन तेंदुओं को भगाने के लिए बुलाया गया था, लेकिन इसमें भी वन विभाग को सफलता नहीं मिली। एक बड़े बाड़े पर तेंदुए का कब्जा इन दिनों वन विभाग के लिए परेशानी का सबब बना हुआ है।

Cheetah Returns: शेर, चीता, बाघ और तेदुएं को पहचानने में चूक जाते हैं? यह खबर पढ़ लें, कभी नहीं होगी ऐसी भूल
कूनो नेशनल पार्क में करीब 150 तेंदुए
कूनो वन मंडल श्योपुर (Kuno Forest Circle Sheopur) के डीएफओ पीके वर्मा का कहना है कि कूनो नेशनल पार्क में करीब 150 तेंदुए हैं, जिनमें से एक तेंदुआ चीतों के बाड़े के पास घूमता दिखाई दिया है। हालांकि चीतों की सुरक्षा को लेकर बाड़े की व्यवस्था पूरी तरह चुस्त है। एक बड़े बाड़े में घुसे तेंदुए को अभी निकालने का प्रयास किया जा रहा है।

बीते हफ्ते जिन दो चीतों को बड़े बाड़ों में छोड़ा गया वे अब पूरी तरह से नए माहौल में ढल चुके हैं। ये अब तक दो चीतलों का शिकार भी कर चुके हैं। सीसीए उत्तम कुमार शर्मा ने बताया कि सोमवार को टास्क फोर्स की बैठक होगी, जिसमें शेष चीतों को कब और कैसे छोड़ना है, इस पर निर्णय लिया जा सकता है।
MP News: मध्य प्रदेश के कूनो नेशनल पार्क में छोड़े गए दो चीतों ने कर लिया अपना पहला शिकार