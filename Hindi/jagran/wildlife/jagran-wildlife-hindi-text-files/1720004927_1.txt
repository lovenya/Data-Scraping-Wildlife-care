आदमखोरों के साये में कट रही है यहां के लोगों की जिंदगी, शाम होते ही घरों में दुबक जाते हैं गांववासीओडिशा में झारसुगुड़ा समेत नुआपाड़ा और केंदूझर जिला के कुछ इलाकों में वन्यप्राणियों के हमले से लोग इन दिनों काफी परेशान हैं। डर इस कदर है कि शाम ढलते ही ग्रामीण इलाकों में सन्नाटा पसर जता है। वन विभाग की ओर से भी सतर्क रहने की सलाह दी गई है।By Jagran NewsEdited By: Arijita SenPublished: Mon, 27 Mar 2023 05:01 PM (IST)Updated: Mon, 27 Mar 2023 05:01 PM (IST)FacebookTwitterWhatsappGoogle Newsगांव में खूनी तेंदुए की तलाश में जुटे लोग
संवाद सूत्र, संबलपुर। चलित मार्च के महीने में अचानक से वन्यप्राणियों की नजर शहरांचल की ओर हो जाने और कई स्थानों पर उनके उपद्रव से ना केवल वन विभाग, बल्कि आमलोगों की चिंता भी बढ़ गई है। झारसुगुड़ा समेत नुआपाड़ा और केंदूझर जिला के कुछ इलाकों में इसे लेकर आतंक देखा जा रहा है। परिस्थिति को ध्यान में रखते हुए वन विभाग की ओर से कुछ जंगली इलाकों के बीच आवाजाही पर अंकुश लगाया गया है, तो कहीं इन वन्यप्राणियों से सुरक्षा की खातिर लोग लाठी डंडे लेकर जंगलों में वन्यप्राणियों को खदेड़ने की कोशिश में जुटे हैं। 

 
     
    
जिसे बाघ समझा, वह निकला तेंदुआ


गौरतलब है कि चलित महीने वन्यप्राणियों के हमले में एक वृद्धा की मौत हो चुकी है, जबकि दर्जन भर गृह पालित पशु इनका शिकार हो चुके हैं। पश्चिम ओडिशा के नुआपाड़ा जिला के धरमबंधा और कोमना इलाके में दो तेंदुओं के आतंक से लोग मुश्किल में हैं।

कुछ दिन पहले एक तेंदुए ने 65 वर्षीय वृद्ध सानमति बारिक पर हमला कर उसे मार डाला था। तब माना जा रहा था कि किसी महाबल बाघ ने सानमति पर हमला किया होगा, लेकिन बाद में पता चला की यह हमला एक तेंदुए ने किया था।
इस तेंदुए के साथ एक और तेंदुआ इन दिनों ग्रामीण इलाकों में आतंक मचाए हुए है और गृह पालित पशुओं का शिकार कर रहा है। इसके बाद से गांव के लोग लाठी डंडे के साथ खूनी तेंदुओं की तलाश में जंगल में भटकते रहे हैं।


गांव में शाम होते ही छा जाता है सन्‍नाटा
उधर, तेंदुओं के उपद्रव को देख शाम ढलते ही ग्रामीण इलाकों में सन्नाटा पसर जाता है। वन विभाग की ओर से भी लोगों को सतर्क रहने की सलाह जारी की गई है। इसी तरह, केंदूझर जिला के घटगां इलाके में एक महाबल बाघ का आतंक देखा जा रहा है।

यह बाघ पिछले कुछ दिनों के दौरान आधा दर्जन से अधिक गृह पालित पशुओं का शिकार कर चुका है। यह बाघ अटेई संरक्षित वनांचल के आसपास के गांवों में आतंक का पर्याय बनता जा रहा है। इसे देखते हुए वन विभाग की ओर से अटेई वनांचल के बीच से होकर गुजरते कुछ रास्तों पर आवाजाही पर अंकुश लगाया गया है।
हाथियों के झुंड से भी मचा आतं‍क
इधर, झारसुगुड़ा शहर में शनिवार-रविवार की रात हाथियों का एक झुंड के घुस आने के बाद से शहर के लोगों में चिंता बढ़ गई है। वन विभाग की ओर से हाथियों के इस झुंड को भले ही पास के भूर्कामुंडा जंगल की ओर खदेड़ दिया गया है, लेकिन हाथियों के फिर वापस लौट आने को लेकर लोगों की चिंता कम नहीं हुई है।