कभी जम्मू-श्रीनगर नेशनल हाईवे की लाइफलाइन रहा Nandini Tunnel अब बदहाल, हेरिटेज साइट के रूप में विकसित करने की मांगNandini Tunnel Jammu नंदिनी वाइल्ड लाइफ सेंच्युरी के अलावा ऐतिहासिक रानी तालाब भी है जिसे अगर सरकार की ओर से हेरिटेज साइट के रूप में विकसित किया जाए तो इससे क्षेत्र में पर्यटन को बढ़ावा मिलेगा और क्षेत्रवासियों के लिए रोजगार के नए साधन भी पैदा होंगे।By Vikas AbrolEdited By: Published: Sat, 10 Sep 2022 05:23 PM (IST)Updated: Sat, 10 Sep 2022 05:23 PM (IST)FacebookTwitterWhatsappGoogle Newsनंदिनी टनल के आसपास जमा कीचड़ को हटाते श्रमिक।
जम्मू, [ विकास अबरोल ]। कभी जम्मू-श्रीनगर नेशनल हाईवे की लाइफलाइन रहा नंदिनी टनल अब बदहाल हो गया है। आलम यह है नंदिनी टनल के समीप 50 के करीब रिहायशी मकानों में रहने वाले 250 से अधिक क्षेत्रवासी अब जीवनयापन के लिए इस स्थल को हेरिटेज साइट के रूप में विकसित करने की मांग कर रहे हैं। 
ऐसा नहीं है नंदिनी टनल के आसपास के क्षेत्र में देखने लायक कुछ भी नहीं है। यहां नंदिनी वाइल्ड लाइफ सेंच्युरी के अलावा ऐतिहासिक रानी तालाब भी है जिसे अगर सरकार की ओर से हेरिटेज साइट के रूप में विकसित किया जाए तो इससे क्षेत्र में पर्यटन को बढ़ावा मिलेगा और क्षेत्रवासियों के लिए रोजगार के नए साधन भी पैदा होंगे। 
     
    


 Nandini Tunnel:Once a lifeline of Jammu Srinagar highway. Now struggling for its own life. pic.twitter.com/fMacq3unKG— Naveen Sharma (@naveennawaaz) September 10, 2022
 

राजस्व विभाग के अनुसार ऊधमपुर और जम्मू के आसपास के क्षेत्रों में अधिकांश तालाब डोगरा शासनकाल 1846 से 1947 के बीच बनाए गए हैं। जम्मू के कंडी बेल्ट में बने अधिकांश तालाब वर्ष 1856 से 1885 के दौरान महाराजा रणबीर सिंह ने बनवाए जबकि उनके पुत्र महाराजा प्रताप सिंह ने 1885 से 1925 तक धार्मिक स्थलों पर कईं तालाबों का निर्माण करवाया।


क्या कहते हैं क्षेत्रवासी :
डंसाल ब्लाक की जनाखा पंचायत के सरपंच कुलदीप कुमार ने बताया कि नंदिनी टनल के समीप स्थित रानी तालाब इतिहास संजोये हुआ है। इसे डोगरा शासक महाराजा गुलाब सिंह जी द्वारा बनवाया गया था जबकि बीकन द्वारा बनाया गए नंदिनी टनल को मई 1967 में लेफ्टिनेंट जनरल केपी कैनडेथ ने उद्घाटन किया था।


नंदिनी टनल के समीप एक सरकारी प्राइमरी स्कूल और नंदिनी वाइल्ड लाइफ सेंच्युरी है चूंकि यह टनल अब जम्मू-श्रीनगर नेशनल हाईवे की फोरलेन शुरू होने की वजह से वर्ष 2014 से यातायात के लिए पूरी तरह से बंद हो गई है। ऐसे में अब क्षेत्रवासियों और इलाके के दुकानदारों को जीवनयापन में कड़ी चुनौतियों का सामना करना पड़ रहा है।

नंदिनी टनल में पानी की निकासी के लिए नाली बनाई जाए

नंदिनी टनल के समीप रहने वाली रंजना देवी ने बताया एक टनल तो सीआरपीएफ के पास है जबकि दूसरे टनल ही आसपास रहने वाले 50 घरों के 250 लोगों व बच्चों के लिए आने-जाने का एकमात्र साधन है। नंदिनी टनल में पानी की निकासी नहीं होने की वजह से थोड़ी सी बारिश होने के उपरांत कीचड़ जमा हो जाता है। हमारी मांग है कि स्थानीय प्रशासन की ओर से नंदिनी टनल में पानी की निकासी के लिए नाली बनाई जाए।

नंदिनी टनल पर्यटन स्थल के रूप में विकसित हो

एक समय में नंदिनी टनल में राजमाश चावल के लिए मशहूर दत्ता ढाबा के स. गगनदीप सिंह ने बताया कि भले ही उन्होंने अब सुकेतर के करीब नई जगह में अपना फिर से नए सिरे से कामकाज शुरू किया है लेकिन नंदिनी टनल के समीप अभी भी 40 के करीब ऐसे दुकानदार हैं जिनका व्यवसाय स्थानीय लोगों पर ही निर्भर है। उन्होंने कहा कि अगर इस क्षेत्र को हेरिटेज साइट के रूप में विकसित किया जाए तो इससे क्षेत्रवासियों को आर्थिक रूप से काफी लाभ मिलेगा और पर्यटन को भी बढ़ावा मिलेगा। वैसे ही नंदिनी वाइल्ड लाइफ सेंच्युरी में ट्रैकिंग के लिए कई दल आते हैं। हेरिटेज साइट घोषित होने से क्षेत्रवासियों में एक बार फिर से जीने की उम्मीद पैदा हो जाएगी।

क्या कहते हैं अधिकारी :

इस संबंध में पीडब्ल्यूडी के सुप्रिटेंडेंट इंजीनियर कुलदीप कुमार नथयाल का कहना है कि जल्द ही नंदिनी टनल में विकास कार्य करवाए जाएंगे। उन्होंने कहा कि नंदिनी टनल के समीप सड़क पर तारकोल डलवाने की टेंडर प्रक्रिया पूरी हो चुकी है और जल्द ही काम भी शुरू हो जाएगा।