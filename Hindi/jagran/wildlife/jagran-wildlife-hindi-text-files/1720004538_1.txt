सुखना वाइल्ड लाइफ सेंक्चुरी में अब ऐसे मिलेगी एंट्री, जानिए कौन से जानवर और पक्षी देखने को मिलेंगेचंडीगढ़ को सिटी आफ गार्डन कहा जाता है। 114 वर्ग किलोमीटर के शहर में दो सेंक्चुरी और कई 150 से अधिक ग्रीन गार्डन हैं। इनमें सुखना वाइल्ड लाइफ सेंक्चुरी सबसे बड़ी है। यहां पहली बार जंगली बिल्ली और बार्किंग हिरण तक देखी गई थी।By Jagran NewsEdited By: Ankesh ThakurPublished: Tue, 11 Oct 2022 05:06 PM (IST)Updated: Tue, 11 Oct 2022 05:06 PM (IST)FacebookTwitterWhatsappGoogle Newsसुखना वाइल्ड लाइफ सेंचुरी में अब एंट्री फ्री नहीं होगी।
जागरण संवाददाता, चंडीगढ़। चंडीगढ़ को सिटी आफ गार्डन कहा जाता है। 114 वर्ग किलोमीटर के शहर में दो सेंक्चुरी और कई 150 से अधिक ग्रीन गार्डन हैं। इनमें सुखना वाइल्ड लाइफ सेंक्चुरी सबसे बड़ी है। यहां पहली बार जंगली बिल्ली और बार्किंग हिरण तक देखी गई थी। इसके अलावा तेंदुआ और बारह सिंगा के साथ सैकड़ों प्रजाती के पक्षियों का इस सेंक्चुरी में बसेरा है। पाइथन, कोबरा, अजगर जैसी प्रजातियों के सांप रहते हैं। 

वहीं पेड़ पौधाें की तो अनगिनत वैरायटी यहां पर हैं। इन सभी का आनंद लेने के लिए फारेस्ट एंड वाइल्ड लाइफ डिपार्टमेंट ने कुछ साल पहले पहली बार लोगों के लिए सुखना वाइल्ड लाइफ सेंक्चुरी के द्वार खोले थे। फारेस्ट डिपार्टमेंट के अधिकारियों की मौजूदगी में टूर आयोजित किए जाने लगे। लोगों का क्रेज सेंक्चुरी के प्रति इतना बढ़ने लगा कि कभी 50 से 100 तक सेंक्चुरी में जाने वाले लोगों की संख्या अब 1500 तक पहुंच गई है। इसको देखते हुए अब कई तरह की व्यवस्था करने की जरूरत भी हो रही है। इतने लोगों के लिए पार्किंग की भी जरूरत बढ़ी। इसके लिए अब फारेस्ट एंड वाइल्डलाइफ डिपार्टमेंट ने सेंक्चुरी की एंट्री पर टिकट लगा दी है। साथ ही इसके लिए ई-परमिट अनिवार्य कर दिया गया है। अब अगर आप यहां ट्रैकिंग के लिए जाना चाहते हैं तो पहले समझ लीजिए कि यह ई-परमिट कैसे और कितने का मिलेगा। 
     
    

अब आफलाइन नहीं मिलेगी मंजूरी
ई-परमिट शुरू होने के बाद आफलाइन इसकी मंजूरी देना बंद कर दिया गया है। डिपार्टमेंट आफ फारेस्ट एंड वाइल्डलाइफ ई-गवर्नेंस की राह पर आगे बढ़ते हुए विजिटर्स को ई-परमिट जारी करेगा। जो लोग वाइल्डलाइफ सेंक्चुरी जाना चाहते हैं वह आनलाइन मोड से ई-परमिट लेगा। ई-परमिट के लिए https://www.chandigarhforest.gov.in वेबसाइट पर विजिट करना होगा। यहां विजिट कर ई-परमिट के लिए आवेदन करना होगा। आनलाइन आवेदन के बाद आनलाइन ही परमिट की मंजूरी मिलने के बाद यह मिल जाएगा।

यह रहेगी परमिट फीस
पर्सन कैटेगरी                                                  परमिट फीस
 
 पांच वर्ष से कम                                                 फ्री 
 05-12 वर्ष के लिए                                        30 रुपये 
 12 वर्ष से अधिक आयु वर्ग (भारतीय)                50 रुपये 
 12 वर्ष से अधिक आयु वर्ग (फोरनर)                100 रुपये 
 गवर्नमेंट-प्राइवेट स्कूल एजुकेशनल टूर शिक्षकों के साथ फ्री

पार्किंग फीस एक दिन के लिए प्रति व्हीकल

 
 टू व्हीलर 20 रुपये 
 फोर व्हीलर 50 रुपये 
 बस            100 रुपये