श्याम सेवा सोसायटी ने सावन मेले  
के उपलक्ष्य में करवाई भजन संध्या। श्याम सेवा सोसायटी मोगा की ओर से मां चितपूर्णी जी की भजन संध्या व संकीर्तन का आगाज शहीदी पार्क स्थित शहीदी स्मारक हाल में पूजा अर्चना से किया गया।By JagranEdited By: Published: Sat, 30 Jul 2022 04:30 PM (IST)Updated: Sat, 30 Jul 2022 04:30 PM (IST)FacebookTwitterWhatsappGoogle Newsश्याम सेवा सोसायटी ने सावन मेले के उपलक्ष्य में करवाई भजन संध्यासंवाद सहयोगी, मोगा  
 श्याम सेवा सोसायटी मोगा की ओर से मां चितपूर्णी जी की भजन संध्या व संकीर्तन का आगाज शहीदी पार्क स्थित शहीदी स्मारक हाल में पूजा अर्चना से किया गया।  
     
    
 सर्वप्रथम पंडित हरिओम के नेतृत्व में नवग्रह पूजन कर समाजसेवी अजय गर्ग, झंडा पूजन बीबीएस ग्रुप चेयरमैन संजीव कुमार सैनी, दरबार उद्घाटन समाज सेवी संजीव सूद, स्टेज उद्घाटन मेयर नीतिका भल्ला, सीनियर डिप्टी मेयर प्रवीण शर्मा, समाज सेवी दीपक भल्ला, पार्षद डा. रीमा सूद, समाजसेवी राजेश कुमार और मीना शर्मा ने किया। इस दौरान सोसायटी के भजन गायक धर्मेन्द्र शर्मा, अमरजीत कुमार व पारुष गर्ग ने आया सावन दा महीना दर ते मइया दे चलिए, रंग बरसे दरबार मैया जी तेरे रंग बरसे, मां ने पहाड़ा विच सुंदर दरबार सजाया आदि भजनों का गायन कर भक्ति रस बिखेरा। संकीर्तन के समाप्ति पर आरती करके श्रद्धालुओं को लंगर का प्रसाद वितरित किया गया। 

 संस्थापक कमल शर्मा ने कहा कि मां चितपूर्णी जी के सावन मेले के उपलक्ष्य में सोसायटी द्वारा यह भजन संध्या शहीदी पार्क स्थित स्मारक हाल में आठ अगस्त तक जारी रहेगी। रोजाना सांय सात बजे से रात्रि साढ़े नौ बजे तक मां भगवती का संकीर्तन होगा। उन्होंने कहा कि संकीर्तन में एकत्रित हुई राशि मोगा की जालंधर कालोनी में बन रहे श्याम बाबा के मंदिर निर्माण कार्य में लगाया जा रहा है। उन्होंने श्रद्धालुओं को संकीर्तन में पहुंचने की अपील की। इस मौके पर चन्द्र सहगल, भूपेश शर्मा, अजय गर्ग, राजेश कुमार, प्रिस अरोड़ा, विजय अरोड़ा, विद्या भूषण, रामपाल मेहंदीरत्ता, अमरजीत, धर्मेन्द्र शर्मा, पारुष गर्ग, नरेश बांसल, कपिल कपूर के अलावा भारी संख्या में शहर निवासी व सोसायटी के पदाधिकारी उपस्थित थे।