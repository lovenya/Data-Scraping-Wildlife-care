बिजली की दुकान की आड में करते थे नशा सप्लाई, चढ़े पुलिस के हत्थेबिजली के काम की आड़ में नशा सप्लाई करने वाले दो तस्करों को थाना मेहतपुर की पुलिस ने गिरफ्तार किया है।By JagranEdited By: Published: Mon, 08 Aug 2022 08:48 PM (IST)Updated: Mon, 08 Aug 2022 08:48 PM (IST)FacebookTwitterWhatsappGoogle Newsबिजली की दुकान की आड में करते थे नशा सप्लाई, चढ़े पुलिस के हत्थेसंवाद सहयोगी, जालंधर : बिजली के काम की आड़ में नशा सप्लाई करने वाले दो तस्करों को थाना मेहतपुर की पुलिस ने गिरफ्तार किया है। पुलिस ने आरोपितों की दुकान पर रेड कर उनके कब्जे से 13 नशीले टीके, 270 नशीली गोलियां और 6 ग्राम हेरोइन और 6000 हजार रुपए ड्रग मनी बरामद की है। 
 डीएसपी गुरमीत सिंह ने बताया कि शाहकोट के एसआइ भूपेंद्र सिंह ने गांव मेहतपुर निवासी जगदीश सिंह उर्फ दिशा और देस राज उर्फ देशा को बिजली की दुकान में नशे की सप्लाई करते समय गिरफ्तार कर केस दर्ज कर लिया है। जांच के दौरान पुलिस को पता चला कि आरोपितों के ऊपर पहले भी एनडीपीएस एक्ट के मामले दर्ज हैं। पुलिस आरोपियों को अदालत में पेश कर रिमांड हासिल करेगी।