Jammu Wildlife Sanctuary : वन्यजीवों को समझना है तो जम्मू में मांडा डीयर पार्क आपके लिए है बेहतरीन स्थलवन्यजीवों के खुले बसेरों में आपको हिरण देखने को मिल जाएंगे। यहां पर 80 के करीब हिरण पल रहे हैं जो भागते दोड़ते हुए देख जाएंगे। इसके अलावा बड़े सींग वाले सांभर के अलावा नील गाय गोरल वार्किंग डियर भी संरक्षित क्षेत्र में विचरण करते हुए नजर आएंगे।By guldev  rajEdited By: Rahul SharmaPublished: Mon, 03 Oct 2022 11:41 AM (IST)Updated: Mon, 03 Oct 2022 11:41 AM (IST)FacebookTwitterWhatsappGoogle Newsगर्मियों में इसका समय सुबह 10 से 6 बजे व सर्दियों में 10 बजे से 5 बजे तक रहता है।

जम्मू, जागरण संवाददाता : अगर आपका मन उदास है, कुछ बेचैन है तो आपको प्रकृति से जुड़ना चाहिए। इस तरह से कि वन के साथ साथ वन्यजीवों का नजारा देखने को मिले। आपको असल जीवन समझ में आ जाएगा। वन्यजीवों को जब नजदीक से देखेंगे तो बहुत कुछ सीखने को मिलेगा, इनकी जिंदगी को समझने का अवसर मिलेगा। इससे आप में भी बदलाव आएगा। प्रकृति से जुड़ते हुए वन्यजीवों के प्रति आपका स्नेह और बढ़ जाएगा। 

अगर आप सब में इस तरह का अहसास करना चाहते हैं तो जम्मू में मांडा डीयर पार्क आपके लिए बेहतरीन स्थल है। मंगलवार के दिन को छाेड़कर यह पार्क सभी दिन खुला रहता है। गर्मियों में इसका समय सुबह 10 से शाम 6 बजे तक व सर्दियों में सुबह 10 बजे सेशाम 5 बजे तक रहता है। 
     
    
यहां आकर आप वन्यजीवों को नजदीक से देख सकेंगे। लगभग तीन हैक्टेयर में फैले इस पार्क में दर्जनों वन्यजीव संरक्षित वातावरण में रखे गए हैं। हिरण प्रजाति के कुछ जानवरों का लगाव भी इंसान के प्रति दिखता है। कई बार यह जानवर इंसान के एकदम नजदीक तक आ जाते हैं।


कौन कौन से जानवर आपको दिख जाएंगे यहां
वन्यजीवों के खुले बसेरों में आपको हिरण देखने को मिल जाएंगे। यहां पर 80 के करीब हिरण पल रहे हैं जो भागते दोड़ते हुए देख जाएंगे। इसके अलावा बड़े सींग वाले सांभर के अलावा नील गाय, गोरल, वार्किंग डियर भी संरक्षित क्षेत्र में विचरण करते हुए नजर आएंगे। यहां समय बिताकर आप तेंदुए की जीवन शैली को समझने का प्रयास कर सकते हैं। स्नेक चैंबर देखकर सकते हें और आपको यहां से पता चल जाएगा कि जम्मू क्षेत्र में कितने किस्म के सांप हैं और इसमें से कितने जहरील हैं। नुकीले कांटों से हमला करने वाली सिही (परकुपाइन), पेंटिंड स्टार्क परिंदों के दर्शन मांडा में हो जाएंगे। काला भालू भी यहां पर पल रहा है। इस जानवर को गर्मी बहुत सताती है, इसलिए इसके लिए कूलर की व्यवस्था रहती है। सर्दियों में इसे शहद खिलाया जाता है।

मन को मिलता है सकून
मांडा घूमने आई पायल शर्मा ने बताया कि जंगल में खुश्किस्मती से ही वन्यजीव के दर्शन हो सकते हैं। लेकिन मांडा डीयर पार्क जोकि संरक्षित क्षेत्र है, में आप कभी भी इन जीवों को देख सकते हैं। इससे आपके जीवन में बदलाव आएगा। मांडा से बेहतर कोई ओर जगह नही। वहीं मधु ने बताया कि मांडा डीयर पार्क जंगल का क्षेत्र है। आप वन के साथ साथ कई तरह के के जानवर देख सकते हैं। खासकर यहां स्थित तालाब और उसमें पल रही बतखों को देखकर आपके मन का तनाव दूर हो जाएगा।

 
 डीयर पार्क में आकर आम आदमी यहां बनाए गए दूसरे पार्क का आनंद ले सकता है। पार्क में लोगों के बैठने के लिए पर्याप्त जगह है। हमारी लोगों से गुजारिश रहेंगी कि वह वन्यजीवों के जीवन को नजदीक से तो देखें ही, वहीं वन्यजीवों के नियम का पूरी तरह से पालन करें। सबसे बड़ी बात यह कि लोग स्वच्छता को बनाए रखने के लिए पूरा सहयोग दें। -अनिल अत्री, वन्यजीव संरक्षण विभाग जम्मू के वार्डन