Wildlife Sanctuary: गोवा के वन्यजीव अभयारण्य में नौसेना के हेलीकॉप्टरों ने किया सर्वे, 5 दिन पहले लगी थी आगराज्य के वन मंत्री विश्वजीत राणे ने कहा कि ऐसा लगता है कि पश्चिमी घाट के हिस्से और जैव विविधता से भरपूर इस क्षेत्र में आग लगाई गई है। इसी बीच सरकार ने साफ कर दिया कि लापरवाही बरतने वालों के खिलाफ सख्त कार्रवाई की जाएगी।By AgencyEdited By: Anurag GuptaPublished: Wed, 08 Mar 2023 11:06 PM (IST)Updated: Wed, 08 Mar 2023 11:06 PM (IST)FacebookTwitterWhatsappGoogle Newsगोवा के महादयी वन्यजीव अभयारण्य में नौसेना के हेलीकॉप्टरों ने किया सर्वे, 5 दिन पहले लगी थी आग
पणजी, एजेंसी। भारतीय नौसेना (Indian Navy) के हेलीकॉप्टरों ने गोवा में महादयी वन्यजीव अभयारण्य (Mhadei Wildlife Sanctuary) में जंगलों में पिछले पांच दिन से लगी आग की स्थिति का बुधवार को आकलन किया। राज्य सरकार ने यह जानकारी दी। 
राज्य के वन मंत्री विश्वजीत राणे ने कहा कि ऐसा लगता है कि पश्चिमी घाट के हिस्से और जैव विविधता से भरपूर इस क्षेत्र में आग लगाई गई है। उन्होंने कहा कि रक्षा मंत्रालय ने आग बुझाने के लिए भारतीय वायु सेना के हेलीकॉप्टरों के इस्तेमाल की अनुमति दे दी है। 
     
    

नौसेना के हेलीकॉप्टरों ने किया सर्वेक्षण
अधिकारियों ने कहा कि राज्य की अग्निशमन व आपातकालीन सेवाएं और वन विभाग के दल अब तक कई स्थानों पर लगी आग पर काबू पाने में विफल रहे हैं। मंत्री राणे ने कहा कि नौसेना के हेलीकॉप्टरों ने बुधवार को सात से आठ उड़ान भरके सर्वेक्षण किया।
इस बीच मुख्यमंत्री प्रमोद सांवत ने कहा है कि इस घटना में किसी वन रक्षक की लापरवाही पाई जाती है, तो उसके खिलाफ कार्रवाई की जाएगी तथा अगर किसी ने जानबूझकर ऐसा किया होगा, तो उसे भी नहीं बख्शा जाएगा।

मामले की जांच के दिए गए आदेश
विश्वजीत राणे ने बुधवार को सिलसिलेवार ट्वीट कहा कि हमने अतिरिक्त हेलीकॉप्टरों की सैद्धांतिक मंजूरी के लिए रक्षा मंत्रालय से मदद ली है। प्रथम दृष्टया यह मानव निर्मित घटना प्रतीत होती है। बीती रात को मुख्यमंत्री के साथ हुई चर्चा के अनुसार विस्तृत जांच के आदेश दिए गए हैं।


 Visuals of naval helicopters assisting in fire fighting operations against a forest fire in Goa 
 
 (Pic Credits : Defence PRO Western Naval Command) pic.twitter.com/TpesZ38ZL8


  — ANI (@ANI) March 8, 2023


पणजी में पत्रकारों के साथ बातचीत में विश्वजीत राणे ने कहा कि उनका विभाग हाल के दिनों में महादयी वन्यजीव अभयारण्य में आग लगने की कई घटनाओं को देखते हुए वन क्षेत्रों में लोगों के प्रवेश को नियंत्रित करेगा। उन्होंने कहा कि अभयारण्य के अंदर शरारत करने वाले लोगों पर वन अधिनियम के तहत कार्रवाई की जाएगी।