अमेरिका के अरकंसास में चार बाल्ड ईगल्स की हत्या के मामले में जनता से मांगी गई मदद, रखा पांच हजार डॉलर का इनामअमेरिका के अरकंसास में फरवरी में चार बाल्ड ईग्लस की गोली मारकर हत्या कर दी गई थी। मामले में आरोपी को पकड़ने के लिए फेडरल और स्टेट वन्यजीव अथॉरिटी ने जनता से मदद मांगी है। आरोपी की जानकारी देने वाले शख्स को इनाम भी दिया जाएगा। (फोटो- एपी)By AgencyEdited By: Preeti GuptaPublished: Fri, 05 May 2023 08:45 AM (IST)Updated: Fri, 05 May 2023 08:45 AM (IST)FacebookTwitterWhatsappGoogle Newsअमेरिका के अरकंसास में चार बाल्ड ईगल्स की हत्या
अरकंसास, एपी। अमेरिका के अरकंसास के मैरियन काउंटी में इस साल की शुरुआत में चार बाल्ड ईगल्स को मार दिया गया था। बाल्ड ईगल्स उत्तरी अमेरिका के सबसे बड़े पक्षियों में से एक है और उन्हें फेडरल और स्टेट वन्यजीव अथॉरिटी संरक्षित रखते हैं। अमेरिका के फेडरल और स्टेट वन्यजीव अथॉरिटी ने  
चार बाल्ड ईगल्स की मौत के लिए जिम्मेदार व्यक्ति को पकड़ने के लिए जनता की मदद मांगी है। 
     
    
5,000 डॉलर का रखा गया इनाम
अरकंसास डेमोक्रेट-गजट ने बताया की यूएस फिश एंड वाइल्डलाइफ सर्विस ने पिछले महीने आरोपियों को पकड़ने के लिए 5,000 डॉलर का इनाम रखा था। उन्होंने घोषणा करते हुए कहा था कि जो भी व्यक्ति बाल्ड ईगल्स को मारने वाले व्यक्ति की सूचना देगा उन्हें इनाम दिया जाएगा। गौरतलब है कि 13 फरवरी को पायट के चार बाल्ड ईगल्स मृत पाए गए थे।

बाल्ड ईगल्स समेत कई जानवरों को मारी गई गोली
अरकंसास गेम एंड फिश कमीशन और यूएस फिश एंड वाइल्डलाइफ सर्विस की एक संयुक्त जांच ने यह पाया कि मैरियन काउंटी में चार बाल्ड ईगल्स को फरवरी के मध्य में गोली मार दी गई थी। ईगल्स के अलावा अन्य जानवरों की भी गोली मार कर हत्या कर दी गई थी। अधिकारियों ने आसपास के क्षेत्र में लाल पूंछ वाले बाज, कुत्ता और सफेद पूंछ वाले हिरण मृत पाए थे। इन जानवरों की भी गोली मारकर हत्या कर दी गई थी।

250,000 डॉलर तक का है जुर्माना
अरकंसास गेम एंड फिश कमीशन के अधिकारी ने कहा कि मुझे लगता है कि किसी ने शायद सड़क से पक्षियों को गोली मार दी थी, लेकिन इसके बारे में अभी पुख्ता सबूत नहीं हैं। बाल्ड ईगल्स को फेडरल द्वारा संरक्षित किया जाता है और उन्हें मारना कानूनी जुर्म है। अधिकारी ने बताया कि यदि कोई व्यक्ति बाल्ड ईगल्स को मार देता है तो अपराधी के खिलाफ 250,000 डॉलर तक का जुर्माना लगाया जाता है। साथ ही फेडरल जेल में दो साल तक बंद कर दिया जाता है।

यह भी पढ़ें- रूस ने ओडेसा व कीव पर किए ताबड़तोड हमले, यूक्रेन ने कीव में अपने ही ड्रोन को मार गिराया
लुप्त प्रजाती नहीं हैं बाल्ड ईग्लस
बाल्ड ईग्लस अब लुप्त प्रजाती नहीं माने जाते हैं। उन्हें 2007 में लुप्त प्रजातियों की सूची से हटा दिया गया था। अरकंसास गेम और फिश कमीशन के प्रवक्ता रैंडी ज़ेलर्स ने कहा, "बाल्ड ईगल की संख्या अब राज्य में अधिक है। अधिकारियों ने बाल्ड ईग्लस को मारने वाले अपराधी को पकड़ने के लिए एक नंबर भी जारी किया है। अधिकारी ने कहा कि बाल्ड ईग्लस को मारने वाले व्यक्ति की सूचना देने के लिए अमेरिकी मछली और वन्यजीव सेवा (501) 513-4470 या अर्कांसस गेम एंड फिश कमीशन (833) 356-0824 पर संपर्क करना चाहिए।