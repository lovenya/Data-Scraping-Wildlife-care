हमारा लक्ष्य हर किसी को अच्छी सेहत व शिक्षा देना - किशन सिंह रोडीआजादी के 75 वें अमृत महोत्सव के मौके पर विधानसभा के डिप्टी स्पीकर किशन सिंह रोड़ी ने गुरु नानक स्टेडियम में तिरंगा झंडा फहरायाBy JagranEdited By: Published: Tue, 16 Aug 2022 09:36 PM (IST)Updated: Tue, 16 Aug 2022 09:36 PM (IST)FacebookTwitterWhatsappGoogle Newsहमारा लक्ष्य हर किसी को अच्छी सेहत व शिक्षा देना - किशन सिंह रोडीजागरण संवाददाता, अमृतसर : 
 आजादी के 75 वें अमृत महोत्सव के मौके पर विधानसभा के डिप्टी स्पीकर किशन सिंह रोड़ी ने गुरु नानक स्टेडियम में तिरंगा झंडा फहराया। इस दौरान उन्होंने परेड का जायजा लिया। विभिन्न स्कूलों से आए स्कूली बच्चों ने देश भक्ति से संबंधित अलग-अलग कार्यक्रम पेश किए। वही अलग-अलग सरकारी विभागों व स्कूलों की ओर से तैयार की गई झांकियां भी पेश की गई। डिप्टी स्पीकर किशन सिंह रौड़ी ने कहा कि बहुत बडे संघंर्ष और शहीदों की शहादत का नतीजा है कि आज हम सभी खुली हवा में सांस ले रहे हैं। उन्होंने कहा कि शहीद-ए-आजम भगत सिंह, सुखदेव, राजगुरु, लाला लाजपत राए, शहीद ऊधम सिंह, चंद्रशेखर आजाद, नेता जी सुभाष चंद्र बोस की ओर से समय-समय पर आरंभ किए गए संघर्ष के कारण ही हमे आजादी नसीब हुई है। उन्होंने कहा कि आम आदमी पार्टी पूरी तरह से लोगों की पार्टी है। यही कारण है कि घरेलू बिजली खपतकारों को 600 यूनिट तक मुफ्त बिजली दी जा रही है। उन्होंने कहा कि सरकार की ओर से लगातार आमजन की भलाई के लिए काम किए जा रहे है और आगे भी जारी रहेंगे। आजादी दिवस के मौके पर मुहल्ला क्लीनिक खोले गए हैं। उनका लक्ष्य सभी को अच्छी सेहत सुविधा और शिक्षा देना है।