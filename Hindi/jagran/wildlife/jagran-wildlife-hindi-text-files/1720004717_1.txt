रामपुर के गांव में घुसा तेंदुआ, ग्रामीणों ने ललकारा तो सरकार अस्पताल के कमरे में बैठ गया जंगली जानवरLeopard in Rampur  रामपुर के स्वार क्षेत्र में रविवार की सुबह जंगल से निकलकर तेंदुआ शिवपुरी पिस्तोर गांव में पहुंच गया। तेंदुए को देखकर ग्रामीणों के होश उड़ गए। आसपास के लोगों ने शोर मचाया तो तेंदुआ जंगल की ओर भाग गया।By Sanjeev  SharmaEdited By: Samanvay PandeyPublished: Mon, 28 Nov 2022 09:35 PM (IST)Updated: Mon, 28 Nov 2022 09:35 PM (IST)FacebookTwitterWhatsappGoogle NewsLeopard in Rampur : रामपुर में पकड़ में आया तेंदुआ। जागरण
जागरण संवाददाता, रामपुर। Leopard in Rampur : रामपुर के स्वार क्षेत्र में रविवार की सुबह जंगल से निकलकर तेंदुआ शिवपुरी पिस्तोर गांव में पहुंच गया। तेंदुए को देखकर ग्रामीणों के होश उड़ गए। आसपास के लोगों ने शोर मचाया तो तेंदुआ जंगल की ओर भाग गया। 
प्राथमिक स्वास्थ्य केंद्र के कमरे में घुसा तेंदुआ
कुछ देर बाद तेंदुआ फिर से गांव में आ गया और सरकारी अस्पताल प्राथमिक स्वास्थ्य केंद्र के कमरे में घुस गया। सूचना पर वन विभाग की टीम मौके पर पहुंच गई। पीएचसी केंद्र के चारों ओर जाल लगाकर उसे फांस लिया। वहीं तेंदुए के जाल में फंसने से ग्रामीणों ने राहत की सांस ली। 
     
    

तेंदुआ देखकर ग्रामीणों के उड़े होश
स्वार कोतवाली क्षेत्र के गांव शिवपुरी पिस्तोर में रविवार की सुबह जंगल से भटककर तेंदुआ गांव में घुस गया। ग्रामीणों की जब तेंदुए पर नजर पड़ी तो उनके होश उड़ गए। आसपास के ग्रामीणाें ने शोर मचाना शुरू कर दिया। इस पर तेंदुआ जंगल की ओर भाग खड़ा हुआ। इसके बाद दर्जनों ग्रामीण हाथों में लाठी डंडे लेकर जंगल में तेंदुए की तलाश करने लगे।

वन विभाग की टीम ने बिछाया जाल
खेतों में तेंदुए के पद चिह्न भी दिखाई दिए हैं। तेंदुए के पदचिह्न देख ग्रामीणों में दहशत का माहौल बना गया। वहीं कुछ देर के बाद तेंदुआ फिर गांव में पहुंच गया और पीएचसी केंद्र के कमरे में घुस गया। सूचना मिलने पर वन विभाग की टीम मौके पर पहुंच गई है।
वन रेंजर मुजाहिद हुसैन ने पीएचसी केंद्र के चारों ओर जाल लगवाकर तेंदुए को उसमें फांस लिया है। वहीं तेंदुए के जाल में फंसने से ग्रामीणों ने राहत की सांस ली। वन रेंजर ने बताया कि तेंदुए को जाल में फांस लिया है। इसे दूसरे स्थान पर ले जाने के लिए पिंजड़ा मंगवाया जा रहा है।