Pilibhit News: पीलीभीत में घर में घुसा कुत्ते का पीछा करते आया बाघ, चीखी महिला, दौड़े लोगPilibhit Wildlife News  पीलीभीत में कुत्ते का पीछा कर रहा बाघ घर में घुस गया।यह देख घर के आंगन में बर्तन साफ कर रही महिला चीख उठी। जिसके बाद ग्रामीणों ने भी उसके घर की ओर दौड़ लगा दी। By Jagran NewsEdited By: Ravi MishraPublished: Wed, 16 Nov 2022 11:43 AM (IST)Updated: Wed, 16 Nov 2022 11:43 AM (IST)FacebookTwitterWhatsappGoogle NewsPilibhit News: पीलीभीत में घर में घुसा कुत्ते का पीछा करते आया बाघ, चीखी महिला, दौड़े लोग
पीलीभीत, जागरण संवाददाता। Pilibhit Wildlife News : यूपी के पीलीभीत में रात में एक कुत्ते का पीछा करते आया बाघ ग्रामीण के घर में घुस गया। आंगन में हैंडपंप के पास बर्तन धो रही महिला ने देखा तो दहशत में चीखते हुए कमरे के अंदर भागी। शोर सुनकर गांव के अन्य लोग मौके पर दौड़े। इस पर बाघ जंगल की ओर वापस लौट गया। 
टाइगर रिजर्व की महोफ रेंज के जंगल के निकट स्थित मरौरी विकास खंड के गांव मुड़िया रतनपुरी निवासी रीतराम की पत्नी मंगलवार की रात करीब नौ बजे घर के आंगन में हैंडपंप के पास बर्तन साफ कर रही थी। इसी दौरान जंगल से बाहर निकला बाघ एक कुच्चे का पीछा करते-करते उनके घर तक आ गया। 
     
    

बाघ को देखते ही शोर मचाते हुए रीतराम की पत्नी भागकर कमरे में घुस गईं और उसने दरवाजा बंद कर लिया।इस बीच शोर मचाने पर सैकड़ों लोग एकत्र हो गए। आग जलाने पर बाघ खेतों में होता हुआ जंगल की ओर चला गया। रीतराम के मुताबिक तत्काल ही इसकी सूचना वन विभाग की टीम को दी गई लेकिन बताते हैं कि वन कर्मी काफी देर बाद मौके पर पहुंचे।
वन विभाग की टीम करीब दो घंटे तक मौके पर रही लेकिन तब तक बाघ जंगल की ओर चला गया था। इसके बाद रात भर ग्रामीणों ने जागकर काटी। ग्रामीणों का कहना है कि आए दिन बाद जंगल से निकलकर वन्यजीव गांव की ओर आ जाते हैं। वे लंबे अरसे से जंगल की तार फेंसिंग की मांग करते चले आ रहे हैं, लेकिन टाइगर रिजर्व के अधिकारी इस ओर ध्यान नहीं दे रहे हैं।

बहरहाल गांव के आसपास बाघ की मौजूदगी से ग्रामीणों में दहशत का माहौल है। महोफ के रेंजर वजीर हसन के अनुसार रात में उन्हें सूचना मिली थी। दरअसल वह बाघ नहीं बल्कि तेंदुआ था। रतनपुरी गांव माला रेंज के तहत आता है। निगरानी के लिए टीम को लगाया गया है।