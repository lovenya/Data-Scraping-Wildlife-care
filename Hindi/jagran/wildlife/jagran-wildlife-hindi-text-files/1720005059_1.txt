World Lion Day 2023: वर्ल्ड लायन डे पर करीब से देखना चाहते हैं शेर, तो इन जगहों की करें सैरWorld Lion Day 2023 हर साल 10 अगस्त को वर्ल्ड लायन डे मनाया जाता है। यह दिन खासतौर पर शेरों के संरक्षण के प्रति जागरूकता फैलाने के मकसद से मनाया जाता है। भारत में कई सारे ऐसे उद्यान और अभ्यारण मौजूद हैं जहां शेरों का संरक्षण किया जाता है। इस खास मौके पर अगर आप भी करीब से शेरों को देखना चाहते हैं इन जगहों पर जा सकते हैं। 
By Harshita SaxenaEdited By: Harshita SaxenaPublished: Thu, 10 Aug 2023 10:34 AM (IST)Updated: Thu, 10 Aug 2023 10:34 AM (IST)FacebookTwitterWhatsappGoogle Newsविश्व शेर दिवस पर इन जगहों पर करीब से देखें शेर
नई दिल्ली, लाइफस्टाइल डेस्क। World Lion Day 2023: हम सभी ने बचपन से यह पढ़ा है कि शेर जंगल का राजा होता है। ऐसे में इनके संरक्षण और सुरक्षा के लिए हर साल 10 अगस्त को विश्व शेर दिवस यानी वर्ल्ड लायन डे मनाया जाता है। यह दिन खासतौर पर शेरों के संरक्षण के प्रति जागरूकता फैलाने के मकसद से मनाया जाता है। यह दिन लोगों को दुनिया भर में इन शेरों के सामने आने वाली चुनौतियों के बारे में जानने और उन्हें संरक्षित करने के उद्देश्य से संगठनों का समर्थन करने का मौका देता है। इस खास मौके पर आज हम आपको बताएंगे भारत में मौजूद कुछ ऐसी जगहों के बारे में, जहां आप शेरों को करीब से देख सकते हैं। 

गिर नेशनल पार्क, गुजरात
गुजरात में स्थित गिर नेशनल पार्क विश्व में एशियाई शेरों की एकमात्र आबादी वाला उद्यान है। यह पार्क जूनागढ़ से लगभग 65 किलोमीटर दूर गिरनार पहाड़ियों के बीच स्थित है। यह विभिन्न प्रकार के पेड़ों और झाड़ियों वाला एक जंगल है, जो शेरों से भरा हुआ है और आप उन्हें यहां करीब से देख सकते हैं। 
     
    

सीता माता वाइल्डलाइफ सेंचुरी, राजस्थान
राजस्थान की सीता माता वाइल्डलाइफ सेंचुरी एशियाई शेरों की एक छोटी आबादी वाला घर है। यह अभयारण्य जयपुर से लगभग 180 किलोमीटर दूर, प्रतापगढ़ जिले के दक्षिणपूर्वी भाग में स्थित है। अगर आप शेरों को करीब से देखना चाहते हैं, तो इस सेंचुरी की सैर कर सकते हैं।

कूनो वाइल्डलाइफ सेंचुरी, मध्य प्रदेश
यह ग्वालियर से लगभग 200 मीटर की दूरी पर स्थित सबसे घने जंगलों में से एक है, जहां भारत में सबसे अधिक शेर पाए जाते हैं। इस घने जंगल में साल और बांस के पेड़ भी पाए जाते हैं। भले ही यहां शेरों की बड़ी आबादी पाई जाती है, लेकिन यहां इन्हें देखने को लिए आपको भाग्यशाली होना पड़ेगा। अगर आप अपनी किस्मत आजमाना चाहते हैं, तो इस सेंचुरी जरूर जाएं।

बरदा वाइल्डलाइफ सेंचुरी, गुजरात
अगर आप एनिमल लवर होने के साथ ही प्रकृति प्रेमी भी हैं, तो बरदा वाइल्डलाइफ सेंचुरी आपके लिए एक बढ़िया विकल्प साबित होगा। यहां आपकों कई सारे वन्यजीवों के साथ-साथ ढेर सारी प्राकृतिक सुंदरता और हरियाली भी देखने को मिलेगी। गुजरात के जामनगर में मौजूद इस वाइल्डलाइफ सेंचुरी को शेरों के आरक्षित वन के रूप में जाना जाता है।
कुंभलगढ़ वाइल्डलाइफ सेंचुरी, राजस्थान
कुंभलगढ़ वाइल्डलाइफ सेंचुरी न सिर्फ शेरों, बल्कि तेंदुओं और बाघों का भी घर है। यह जगह कभी राजस्थान के महाराजा का शिकारगाह हुआ करती थी। हालांकि, अब यह एक वाइल्डलाइफ सेंचुरी बन चुकी है, जहां आप शेरों को देख सकते हैं। आप यहां शेरों को शिकार करते हुए या फिर अपने छोटे बच्चों की देखभाल करते हुए देख सकते हैं।
Picture Courtesy: Freepik