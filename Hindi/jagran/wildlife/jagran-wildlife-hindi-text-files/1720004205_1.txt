बागवानी को बढ़ावा, किसानों को मिल रही आर्थिक मजबूतीजागरण संवाददाता करनाल  धान और गेहूं की फसल से इतर अब प्रदेश के किसानों को बागवानी अपनBy JagranEdited By: Published: Mon, 11 Jul 2022 11:06 PM (IST)Updated: Mon, 11 Jul 2022 11:06 PM (IST)FacebookTwitterWhatsappGoogle Newsबागवानी को बढ़ावा, किसानों को मिल रही आर्थिक मजबूतीजागरण संवाददाता, करनाल : धान और गेहूं की फसल से इतर अब प्रदेश के किसानों को बागवानी अपनाने के लिए व्यापक स्तर पर प्रेरित किया जा रहा है। प्रयास है कि बेर, चीकू, लीची, आंवला, आडू, नाशपाती, आम, अमरूद, नींबू, अनार, आडू, अलूचा, नाशपाती, अंगूर, पपीता व ड्रैगन फ्रूट के बाग किसानों के लिए आमदनी का साधन बनें तो भू-जल व पर्यावरण संरक्षण में भी इससे कारगर मदद मिले। यह कवायद इसलिए भी की जा रही है क्योंकि धान का कटोरा कहलाने वाला करनाल वर्षों से अत्याधिक भू-जल दोहन के कारण डार्कजोन में आ चुका है। ऐसे में पर्यावरण सुरक्षा व भू-जल बचाव के लिए किसानों को बागवानी से जोड़ा जा रहा है, जिससे अच्छा मुनाफा लेकर वे मालामाल हो रहे हैं। किसानों को आर्थिक तौर पर सुदृढ़ करने का लक्ष्य 

 इस समय चारों तरफ आम की खुशबू है। प्रदेश में यमुनानगर और कुरुक्षेत्र के आसपास में आम के बागों को किसानों ने अहमियत दी है। बेहतर क्वालिटी का आम महानगरों में भी सप्लाई किया जाता है, जिससे किसानों की जेब भरी है। जिला उद्यान अधिकारी डा. जोगिन्द्र बिसला ने कहा कि हरियाणा सरकार द्वारा परंपरागत खेती में बढ़े हुए जोखिम और लागत को देखते हुए अब नए बाग लगाने पर किसानों को प्रति हेक्टेयर 50 फीसद तक अनुदान दिया जा रहा है। खास तौर पर जिले में धान के स्थान पर फलों के क्षेत्र को बढ़ावा देने के लिए राज्य सरकार ने बाग लगाने के लिए विशेष अनुदान योजना शुरू की है। सरकार के सहयोग से कृषि में होने वाला घाटा होगा दूर 
     
    
 विभाग की मानें तो सामान्य दूरी वाले बागों के लिए जिसमें बेर, चीकू, लीची, आंवला, आडू एवं नाशपाती आदि फलों के लिए प्रति एकड़ लगभग 95 पौधे प्रति एकड़ लगाने के लिए 65 हजार प्रति एकड़ के हिसाब से 50 फीसदी 32500 रुपए का अनुदान प्रदान किया जाएगा। प्रथम वर्ष 19500, द्वितीय और तृतीय वर्ष के लिए 6500-6500 रुपए की राशि प्रदान की जाएगी। इसी प्रकार सक्षन बागों के लिए जिसमें आम, अमरूद, नींबू वर्गीय, अनार, आडू, अलूचा, नाशपाती, अंगूर, पपीता एवं ड्रैगन फ्रूट आदि फलों के लिए प्रति एकड़ 111 पौधे लगाने के लिए एक लाख रुपए प्रति एकड़ के हिसाब से 50 हजार रुपए का अनुदान प्रदान किया जाएगा, जिसमें प्रथम वर्ष 30 हजार, द्वितीय व तृतीय वर्ष के लिए 10-10 हजार रुपए दिए जाएंगे। टिशु कल्चर खजूर प्रति एकड़ लगभग 63 पौधे लगाने के लिए दो लाख प्रति एकड़ के हिसाब से एक लाख 40 हजार का अनुदान दिया जाएगा, जिसमें प्रथम वर्ष 84 हजार और द्वितीय और तृतीय वर्ष में 28-28 हजार रुपए शामिल हैं। इसके अलावा, पौधा जाल प्रणाली (मुख्यत: अनार, ड्रैगन फ्रूट, अमरूद, अंगूर इत्यादि बागों के लिए) एक लाख 40 हजार के हिसाब से 70 हजार रुपए का लाभ किसानों को मिलेगा। घटते भू-जल स्तर के बचाने के लिए किसानों को जागरूक होना जरूरी
 उपायुक्त अनीश यादव ने कहा कि आने वाली पीढ़ी के लिए स्वच्छ पेयजल का ज्यादा से ज्यादा बचाव करना जरूरी है। खेती के लिए हजारों लीटर पीने का पानी प्रयोग किया जाता है। जल संरक्षण के लिए केंद्र व राज्य सरकार अनेक महत्वाकांक्षी निर्णय ले रही हैं ताकि भू-जल स्तर ऊपर उठाया जा सके। मेरा पानी मेरी विरासत, जल शक्ति अभियान जैसी योजनाएं घटते भू-जल स्तर के संरक्षण को हैं।