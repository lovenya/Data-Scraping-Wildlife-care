Uttarakhand Forest Fire: जंगल की आग से चार वनकर्मियों की दर्दनाक मौत, सीएम धामी ने की 10-10 लाख रुपये देने की घोषणाUttarakhand Forest Fire अल्मोड़ा के बिनसर वन्यजीव विहार में जंगल की आग से चार वनकर्मियों की मृत्यु पर मुख्यमंत्री पुष्कर सिंह धामी ने गहरा दुख प्रकट किया है। मुख्यमंत्री ने कहा कि यह घटना हृदयविदारक है और दुख की इस घड़ी में पूरी उत्तराखंड सरकार वनकर्मियों के स्वजन के साथ खड़ी है। मुख्यमंत्री के विशेष सचिव पराग मधुकर धकाते ने बताया कि घटना पर शासन पूरी नजर रखे हुए है।By Vikas  dhulia Edited By: Nirmala Bohra Published: Fri, 14 Jun 2024 08:06 AM (IST)Updated: Fri, 14 Jun 2024 08:06 AM (IST)FacebookTwitterWhatsappGoogle NewsUttarakhand Forest Fire: मुख्यमंत्री पुष्कर सिंह धामी ने जंगल की आग से चार वनकर्मियों की मृत्यु पर प्रकट किया दुख
राज्य ब्यूरो, जागरण 
   देहरादून: Uttarakhand Forest Fire: अल्मोड़ा के बिनसर वन्यजीव विहार में जंगल की आग से चार वनकर्मियों की मृत्यु पर मुख्यमंत्री पुष्कर सिंह धामी ने गहरा दुख प्रकट किया है। उन्होंने मृतकों के स्वजन को 10-10 लाख रुपये की अनुग्रह धनराशि दिए जाने के निर्देश दिए हैं। 
  

 
   मुख्यमंत्री ने कहा कि झुलसे चार अन्य वनकर्मियों को तत्काल एयरलिफ्ट कर हल्द्वानी बेस अस्पताल में भेजा जाए। 
  
    मुख्यमंत्री ने कहा कि यह घटना बेहद हृदयविदारक है और दुख की इस घड़ी में पूरी उत्तराखंड सरकार वनकर्मियों के स्वजन के साथ खड़ी है। उन्होंने कहा कि गंभीर घायलों को आवश्यकतानुसार उपचार के लिए हल्द्वानी से एम्स, ऋषिकेश एयरलिफ्ट किया जाए। 
   
  
     
    

घटना पर शासन पूरी नजर रखे हुए है

  
  
    वन मंत्री सुबोध उनियाल ने प्रमुख मुख्य वन संरक्षक डा धनंजय मोहन को 15 दिन के अंदर घटना की जांच के आदेश दिए हैं। उन्होंने जांच में आग लगने के कारण, घटना के लिए जिम्मेदार अधिकारियों की भूमिका और फायरवाचर के बीमा के संबंध में पूरी जानकारी शामिल करने को कहा है। 
   
 

  
  
    मुख्यमंत्री के विशेष सचिव पराग मधुकर धकाते ने बताया कि घटना पर शासन पूरी नजर रखे हुए है। मुख्यमंत्री के निर्देशानुसार घायल कर्मियों को एयरलिफ्ट कर हल्द्वानी लाया जा रहा है।  
   
     मुख्यमंत्री पुष्कर सिंह धामी ने बिनसर वन्यजीव विहार में लगी आग के संबंध में देर शाम मुख्य सचिव, प्रमुख सचिव और प्रमुख वन संरक्षक के साथ उच्चस्तरीय बैठक की। 
   
   
 


  
  
   
     उन्होंने आग पर तत्काल नियंत्रण के लिए वायु सेना की मदद से वन क्षेत्र पर हेलीकाप्टर व अन्य आवश्यक संसाधनों का उपयोग कर पानी का छिड़काव करने तथा आग पर अतिशीघ्र काबू पाने के निर्देश दिए।