African Swine Fever : तीन जोन में बांटा गया ऋषिकेश, 10 किमी की परिधि में सुअरों को लाने-लेजाने पर प्रतिबंधAfrican Swine Fever  ऋषिकेश नगर निगम क्षेत्र की 10 किलोमीटर की परिधि में सुअरों के लाने-लेजाने पर प्रतिबंध लगा दिया गया है। ऋषिकेश को इन्फेक्टेड जोन सर्विलांस जोन व डिजीज फ्री जोन में बांटा गया है। प्रत्येक 15 दिन पर सुअरों से जांच को नमूने प्राप्त किए जाएंगे।By Nirmala BohraEdited By: Published: Sun, 10 Jul 2022 01:20 PM (IST)Updated: Sun, 10 Jul 2022 01:20 PM (IST)FacebookTwitterWhatsappGoogle NewsAfrican Swine Fever : सुअरों के लाने-ले जाने पर प्रतिबंध
टीम जागरण, ऋषिकेश : African Swine Fever : नगर निगम क्षेत्र में सुअरों में अफ्रीकन स्वाइन फीवर की पुष्टि होने के बाद जिला प्रशासन ने संक्रमण की रोकथाम के प्रयास तेज कर दिए हैं। ऋषिकेश नगर निगम क्षेत्र की 10 किलोमीटर की परिधि में सुअरों के लाने-ले जाने पर प्रतिबंध लगा दिया गया है। 
जिलाधिकारी डा. आर राजेश कुमार के आदेश के मुताबिक, ऋषिकेश को इन्फेक्टेड जोन, सर्विलांस जोन व डिजीज फ्री जोन में बांटा गया है। इन्फेक्टेड जोन ऋषिकेश नगर निगम क्षेत्र की एक किलोमीटर की परिधि में लागू होगा। इस क्षेत्र में सुअरों के मांस व सुअरों को लाने-ले जाने पर प्रतिबंध रहेगा। 
     
    

संक्रमित क्षेत्र में स्थानीय स्तर पर डिसिन्फेक्शन, फ्यूमिगेशन व रोकथाम के अन्य उपाय किए जाएंगे। साथ ही रोगी पशुओं को स्वस्थ पशुओं से अलग रखा जाएगा। वहीं, सर्विलांस जोन 10 किलोमीटर की परिधि में लागू होगा। इस क्षेत्र में भी सुअरों को लाने-लेजाने पर प्रतिबंध रहेगा। इसके अलावा प्रत्येक 15 दिन पर सुअरों से जांच को नमूने प्राप्त किए जाएंगे।
दूसरी तरफ डिजीज फ्री जोन 10 किलोमीटर की परिधि से बाहर का क्षेत्र रहेगा। इस क्षेत्र में बाहरी क्षेत्रों के पशुओं (सुअरों) को लाया-लेजाया जाएगा। न ही बाहरी क्षेत्रों के पशुओं को इस जोन में लाने की अनुमति होगी। संबंधित जोन में लागू किए गए प्रतिबंध दो माह के लिए या रोग की रोकथाम तक रहेगा।

कोटद्वार : स्वाइन फीवर जोरों पर, सड़क पर सुअर
कोटद्वार क्षेत्र में सुअरों में फैला अफ्रीकन स्वाइन फीवर का प्रकोप फिलहाल थमता नजर नहीं आ रहा। क्षेत्र में लगातार सुअरों की मौत हो रही है। पशुपालन विभाग के साथ ही नगर निगम भी सुअर पालकों को कई मर्तबा अपने सुअरों को बाड़े में रखने की अपील कर चुका है, लेकिन सुअरपालक मौन हैं। आलम यह है कि क्षेत्र में पालतू सुअर सड़कों में घूमते नजर आ रहे हैं। जिस कारण बीमारी के फैलने के खतरे और अधिक बढ़ रहे हैं।

कोटद्वार के आमपड़ाव, कौड़िया क्षेत्र में पशुपालकों ने सुअर पाले हुए हैं। पिछले कुछ दिनों से पशुपालकों के सुअर लगातार मर रहे हैं। पशुपालन विभाग ने पुष्टि की कि क्षेत्र में सुअर अफ्रीकन स्वाइन फीवर बीमारी के चलते दम तोड़ रहे हैं। पशुपालन विभाग की ओर से जारी नोटिस के बाद हरकत में आए नगर निगम ने मृत सुअरों को गड्डे में दबाने के साथ ही सुअर पालकों को अपने सुअरों को बाड़े में रखने के निर्देश जारी कर दिए। साथ ही सफाई हवलदारों को नोटिस जारी कर सुअरों को खुले में छोड़ने वाले स्वामियों के खिलाफ कार्रवाई करने के निर्देश दिए।

नगर निगम की इस चेतावनी की भी सुअर पालकों पर कोई असर होती नजर नहीं आ रहा। आलम यह है कि स्वाइन फीवर का प्रकोप होने के बावजूद कई सुअर पालकों ने अपने सुअर सड़कों में खुले छोड़े हुए हैं। पशु चिकित्सक डा.बीएम गुप्ता ने बताया कि जब तक सुअर खुले में घूमते रहेंगे, बीमारी पर काबू पाना संभव नहीं है। उन्होंने पशुपालकों से अपने सुअरों को बाड़े में रखने की अपील की है।
यह भी पढ़ें :- African Swine Fever : उत्‍तराखंड के कई शहरों में सूअरों में फैली बीमारी, सौ से अधिक की मौत, मांस की बिक्री पर लगाई रोक