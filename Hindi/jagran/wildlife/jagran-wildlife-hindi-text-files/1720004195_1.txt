इस बार बरसात में रोपे जाएंगे यह खास फलदार पौधे, पंद्रह जुलाई से शुरू होगा अभियानबरसात में रोपित किए जाने वाले फलदार पौधों का वितरण जिला कांगड़ा में बागवानी विभाग पंद्रह जुलाई से शुरू करेगा। इस बार बागवानी विभाग ने जिला में 1.35 लाख से ज्यादा पौधे रोपने का लक्ष्य रखा है।  उप निदेशक कार्यालय कांगड़ा की ओर से जारी कर दिए गए हैं।By Manoj KumarEdited By: Published: Sun, 10 Jul 2022 06:33 PM (IST)Updated: Sun, 10 Jul 2022 06:33 PM (IST)FacebookTwitterWhatsappGoogle Newsइस बार बरसात में रोपे जाएंगे यह खास फलदार पौधे, पंद्रह जुलाई से शुरू होगा अभियान
धर्मशाला, संवाद सहयोगी। बरसात के मौसम में रोपित किए जाने वाले फलदार पौधों का वितरण जिला कांगड़ा में बागवानी विभाग पंद्रह जुलाई से शुरू करेगा। इस बार बागवानी विभाग ने जिला में 1.35 लाख से ज्यादा पौधे रोपने का लक्ष्य रखा है। इसके लिए ब्लाक स्तर पर तैनात फील्ड स्टाफ को भी उप निदेशक कार्यालय कांगड़ा की ओर से जारी कर दिए गए हैं।  
वहीं साथ ही बागवानों को भी सलाह जारी कर दी गई है कि वह अपने नजदीकी बागवानी अधिकारियों से इस संबंध में सपर्क कर पौधे प्राप्त कर सकते हैं। बागवानी विभाग की ओर से जिन पौधों का वितरण किया जाएगा उनमें आम, लिची, सिटरस, आंवला सहित अन्य प्रजाति के पौधे शामिल हैं। बागवानी विभाग के उपनिदेशक कार्यालय से प्राप्त जानकारी अनुसार चार सरकारी नर्सरी हैं। सह नर्सरियां इंदपुर, जाच्छ, गुम्मर व बडोह में हैं, जहां करीब एक लाख, 90 हजार पौधे हैं जबकि नौ निजी नर्सरियों में करीब 2 लाख पौधे हैं यानी की करीब 4 लाख पौधे अभी विभाग के पास हैं। हालांकि इस बार पिछले वर्ष की तुलना में 20 फीसद महंगें दामों पर बागवानों को ये पौधे प्राप्त होंगे।  
     
    

वहीं जिला में शिवा प्रोजेक्ट के तहत भी 40 से 50 हेक्टेयर क्षेत्र में बागवानी विभाग की ओर से पौधारोपण किए जाने की योजना है। इसके लिए करीब 10 क्लस्टर को ङ्क्षचहित किया गया है। यहां पर मौसमी, माल्टा सहित अन्य फलदार पौधे रोपे जाएंगे। उधर, बागवानी विभाग के उपनिदेशक कांगड़ा डा. कमलशील नेगी के मुताबिक पंद्रह जुलाई से फलदार पौधों का वितरण किया जाएगा। इसके लिए बागवान नजदीकी अधिकारियों से संपर्क कर फलदार पौधे प्राप्त कर सकते हैं।