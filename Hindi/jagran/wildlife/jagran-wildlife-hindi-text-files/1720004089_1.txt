सक्रिय हुआ मानसून, आज शाम से होगी झमाझम बारिशमिर्जापुर में ही तेज पछुआ हवा ने रोक दी थी मानसून की रफ्तार दो दिन तराई के आसमान पर रहेगा बादलों का डेरा60 मिलीमीटर से अधिक बारिश का अनुमानBy JagranEdited By: Published: Tue, 28 Jun 2022 10:32 PM (IST)Updated: Tue, 28 Jun 2022 10:32 PM (IST)FacebookTwitterWhatsappGoogle Newsसक्रिय हुआ मानसून, आज शाम से होगी झमाझम बारिशबहराइच : सप्ताह भर तक मिर्जापुर के आसपास ठिठक रहे बादलों ने हिमालय की तलहटी की ओर रुख कर लिया है। मानसून सक्रिय होने से बुधवार की शाम से झमाझम बारिश होगी और लोगों को गर्मी से राहत मिल जाएगी।  
 तराई में अब मानसून सक्रिय हो उठा है। आसमान पर बादलों ने डेरा जमा लिया है। लगभग एक सप्ताह विलंब से ही सही पर अगले दो दिन आसमान पर बादल छाए रहेंगे। 29 जून की शाम से लेकर एक जुलाई की सुबह तक झमाझम बारिश होगी। नरेंद्रदेव कृषि एवं प्रौद्योगिक विश्वविद्यालय कुमारगंज अयोध्या के मौसम विज्ञानी शंखमाधव त्रिपाठी ने बताया कि बारिश का इंतजार खत्म होने वाला है। आगामी दो दिनों में 60 मिलीमीटर से अधिक बारिश का अनुमान है। उनके मुताबिक मध्यम से घने बादल छाए रहेंगे। मध्यम वर्षा की संभावना है। कहीं-कहीं तेज वर्षा भी हो सकती है।  
     
    

 मानसून के एक सप्ताह विलंब से पहुंचने की वजह उन्होंने मिर्जापुर में तेज पछुआ हवा का दबाव बताया। कहा, मिर्जापुर तक मानसून की रफ्तार सामान्य थी। उनके मुताबिक 22 से 23 जून के बीच अवध व तराई क्षेत्र में भी मानसून पहुंचने की उम्मीद थी। मौसम विज्ञानी के मुताबिक तेज पछुआ हवा ने मिर्जापुर में ही मानसून की रफ्तार रोक दी थी। यहां पूर्वी हवा का साथ मिला होता तो अब तक तराई बारिश से तर-ब-तर हो चुकी होती। तापमान सामान्य से नीचे होता और गर्मी से राहत मिल गई होती। किसान खरीफ की फसलों की बोआई कर रहे होते। 
 दोपहर में बूंदाबांदी ने बढ़ाई उमस 
 मंगलवार को दोपहर में कुछ स्थानों पर हल्की बारिश हुई और जिला मुख्यालय पर बूंदाबांदी। इससे लोगों को गर्मी से राहत मिली, लेकिन थोड़ी देर बाद बरसात बंद होते ही उमस बढ़ गई। इससे लोग आसमान की ओर बारिश की उम्मीद में निहारने को विवश हुए।