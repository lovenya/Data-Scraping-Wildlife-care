UPSSSC Forest Guard Recruitment 2023: यूपी में फॉरेस्ट गार्ड भर्ती के लिए आवेदन हुए शुरू, यहां से करें अप्लाईUPSSSC Recruitment 2023 उत्तर प्रदेश सबऑर्डिनेट सर्विस सेलेक्शन कमीशन की ओर से राज्य में फॉरेस्ट गार्ड और वाइल्ड लाइफ गार्ड के 709 पदों पर भर्ती निकाली गयी है। इस भर्ती के लिए ऑनलाइन आवेदन प्रक्रिया शुरू कर दी गयी है जो 10 अक्टूबर 2023 तक जारी रहेगी। इच्छुक एवं योग्य अभ्यर्थी निर्धारित तिथि में ऑनलाइन माध्यम से फॉर्म भर सकते हैं।By Amit YadavEdited By: Amit YadavPublished: Wed, 20 Sep 2023 04:24 PM (IST)Updated: Wed, 20 Sep 2023 04:26 PM (IST)FacebookTwitterWhatsappGoogle NewsUPSSSC Forest Guard Recruitment 2023 के लिए आवेदन शुरू, 10 अक्टूबर है लास्ट डेट।
UPSSSC Forest Guard Recruitment 2023: उत्तर प्रदेश में वनरक्षक के 706 पदों पदों पर भर्ती निकाली गयी है। इस भर्ती के लिए यूपीएसएसएससी की ओर से आज यानी कि 20 सितंबर 2023 से आवेदन प्रक्रिया शुरू कर दी गयी यही। जो अभ्यर्थी इस भर्ती में शामिल होना चाहते हैं वे तुरंत ही UPSSSC की ऑफिशियल वेबसाइट upsssc.gov.in पर जाकर आवेदन कर सकते हैं। वेबसाइट के अलावा आप इस पेज पर दिए गए आवेदन के डायरेक्ट लिंक पर क्लिक करके भी आवेदन प्रक्रिया पूर्ण कर सकते हैं। अभ्यर्थियों द्वारा ऑनलाइन फॉर्म 10 अक्टूबर 2023 तक भरा जा सकता है, उसके बाद एप्लीकेशन विंडो क्लोज कर दी जाएगी। 

UPSSSC Recruitment 2023: क्या है योग्यता
यूपीएसएसएससी वनरक्षक भर्ती 2023 में शामिल होने के लिए उम्मीदवार ने उत्तर प्रदेश माध्यमिक शिक्षा परिषद् या सरकार द्वारा मान्यता प्राप्त बोर्ड से इंटरमीडिएट या समकक्ष परीक्षा उत्तीर्ण की हो। 1 जुलाई के अनुसार अभ्यर्थी की न्यूनतम आयु 18 वर्ष एवं अधिकतम आयु 40 वर्ष प्राप्त न की हो। इन सबके अलावा अभ्यर्थी ने यूपीएसएसएससी पीईटी 2022 परीक्षा में भाग लिया हो। पात्रता एवं मापदंड की विस्तृत जानकारी के लिए आप ऑफिशियल नोटिफिकेशन अवश्य पढ़ लें। 
     
    

 
 UPSSSC Forest Guard Recruitment 2023 Application Form Direct Link  
 यूपीएसएसएससी वनरक्षक भर्ती 2023 नोटिफिकेशन डाउनलोड करने के लिए यहां क्लिक करें। 



UPSSSC Forest Guard Recruitment 2023: 709 पदों पर होगी भर्ती
इस भर्ती के माध्यम से वनरक्षक के कुल 709 रिक्त पदों पर नियुक्तियां की जाएंगी। इसमें से अनारक्षित वर्ग के लिए 341 पद, अनुसूचित जाति के लिए 192 पद, अनुसूचित जनजाति के लिए 5 पद, अन्य पिछड़ा वर्ग के लिए 101 पद और आर्थिक रूप से कमजोर वर्ग के लिए 70 पद आरक्षित हैं।
कैसे होगा चयन
इस भर्ती में उम्मीदवारों को चयन के लिए लिखित परीक्षा में शामिल होना होगा। लिखित परीक्षा में उत्तीर्ण उम्मीदवारों को शारीरिक मानक परीक्षण के लिए आमंत्रित किया जाएगा। अंत में उम्मीदवारों को मेडिकल परीक्षण में शामिल होना होगा। सभी प्रक्रिया में सफल उम्मीदवारों को ही रिक्त पदों पर तैनात किया जायेगा।

यह भी पढ़ें- IIT Kanpur Recruitment 2023: आईआईटी कानपुर में नॉन टीचिंग के पदों पर हो रही भर्ती, यहां से कर सकते हैं अप्लाई