हिमाचल के राज्यपाल ने राज्यपक्षी जाजुराना लिया गोद, कहा- वन्य जीवों का संरक्षण सबकी जिम्मेदारी Himachal Governor राज्यपाल आर्लेकर ने कहा कि वन संपदा और वन्य जीवों के संरक्षण की जिम्मेदारी हम सबकी है और इस दिशा में हर व्यक्ति को अपना योगदान देने की आवश्यकता है। वन्य प्राणियों को गोद लेने की योजना के तहत जाजुराणा को गोद लेकर समाज को सार्थक संदेश दिया।By Jagran NewsEdited By: Virender KumarPublished: Sun, 09 Oct 2022 10:32 PM (IST)Updated: Sun, 09 Oct 2022 10:32 PM (IST)FacebookTwitterWhatsappGoogle Newsराज्यपक्षी जाजुराना को गोद लेते हिमाचल के राज्यपाल राजेंद्र विश्वनाथ आर्लेकर। जागरण
राज्य ब्यूरो, शिमला। Himachal Governor, राज्यपाल आर्लेकर ने कहा कि वन संपदा और वन्य जीवों के संरक्षण की जिम्मेदारी हम सबकी है और इस दिशा में हर व्यक्ति को अपना योगदान देने की आवश्यकता है। इस अवसर पर राज्यपाल ने वन्य प्राणियों को गोद लेने की योजना के तहत जाजुराणा को गोद लेकर समाज को सार्थक संदेश दिया। उन्होंने कहा कि मानव जीवन में वन्य प्राणियों का बहुत महत्व है। हमारी संस्कृति सदैव लोक कल्याण की बात करती है, जिसमें वन्य प्राणी भी शामिल हैं। राज्यपाल ने वन्य जीवों को गोद लेने जैसी विभिन्न योजनाओं को लागू करने के लिए वन विभाग के प्रयासों की सराहना की और कहा कि इस योजना को पूरे राज्य में लागू किया जाना चाहिए। राज्यपाल ने वन्य प्राणी सप्ताह के दौरान आयोजित विभिन्न कार्यक्रमों के विजेताओं को पुरस्कार प्रदान किए। 

10 पक्षियों काे छोड़ा
इस अवसर पर विभिन्न वन्य प्राणियों को गोद लेने वाले एडवेंचर रिजार्ट के मालिक बलदेव ठाकुर, भूषण ठाकुर और स्वर्ण आभा ज्वैलर्स को भी सम्मानित किया गया। इस अवसर पर 10 पक्षियों को भी छोड़ा गया। वन्य प्राणी स्मारिका-2022 और बर्ड रिंगिंग गाइड का विमोचन भी किया। इससे पहले प्रधान मुख्य अरण्यपाल (वन्य प्राणी) राजीव कुमार ने राज्यपाल का स्वागत किया। कार्यक्रम में अतिरिक्त मुख्य अरण्यपाल (वन्य प्राणी) अनिल ठाकुर, मुख्य अरण्यपाल (वन्य प्राणी) थिरुमल, प्रधान मुख्य वन अरण्यपाल अजय श्रीवास्तव और अन्य अधिकारी भी उपस्थित रहे। 
     
    

राज्यपाल ने ‘पोह की आखिरी रात’ पुस्तक का विमोचन किया
राज्यपाल राजेंद्र विश्वनाथ आर्लेकर ने आज यहां कवयित्री सविता बन्टा की ओर से लिखित कविता संग्रह ‘पोह की आखिरी रात’ का विमोचन किया। इस कविता संग्रह की विभिन्न कविताओं में लेखिका ने महिलाओं की मनोदशा और भावनाओं को बखूबी व्यक्त किया है। राज्यपाल ने सविता बंटा के प्रयासों की सराहना करते हुए कहा कि उन्होंने अपनी कविताओं के माध्यम से महिलाओं की भावनाओं और व्यथा को बहुत ही शानदार तरीके से प्रस्तुत किया है। छात्रों के लिए विद्यालयों में परामर्श सुविधाएं उपलब्ध होनी चाहिए ताकि उन्हें सही समय पर सही मार्गदर्शन मिल सके। जीवन में प्रत्येक समस्या का कोई न कोई समाधान होता है। उन्होंने विद्यार्थियों की समस्याओं के संबंध में अभिभावकों को जागरूक करने पर भी जोर दिया। हिंदी और मनोविज्ञान में परास्नातक सविता बंटा शिमला की निवासी हैं और उन्होंने वास्तु आचार्य तथा ज्योतिषाचार्य में भी डिग्री प्राप्त की है। वह एस्ट्रो काउंसलर, अभिनय और लेखन से जुड़ी हुई हैं। इस अवसर पर सविता बंटा के परिवार के अन्य सदस्य भी उपस्थित थे।