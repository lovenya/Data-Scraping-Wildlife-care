तारादेवी से शोघी के बीच बनेंगे दो ईको पार्कपीयूष शर्मा, शिमला
 राजधानी शिमला में आने वाले दिनों में तारादेवी से शोघी के बीच में दो नए ईको पार्By JagranEdited By: Published: Tue, 19 Jul 2022 07:18 AM (IST)Updated: Tue, 19 Jul 2022 07:18 AM (IST)FacebookTwitterWhatsappGoogle Newsतारादेवी से शोघी के बीच बनेंगे दो ईको पार्कपीयूष शर्मा, शिमला 
 राजधानी शिमला में आने वाले दिनों में तारादेवी से शोघी के बीच में दो नए ईको पार्क बनाए जाएंगे। शिमला के प्रसिद्ध मंदिर तारादेवी में हर दिन हजारों सैलानी दर्शन करने व घूमने के लिए आते हैं। इसके साथ तारादेवी मंदिर सैलानियों के लिए एक पर्यटन स्थल भी है। 
     
    
 शिमला वन विभाग ने सैलानियों का सफर और ज्यादा रोमांचक व आकर्षक बनाने के लिए तारादेवी से शोघी के बीच के मार्ग में दो नए ईको पार्क बनाने का निर्णय लिया है। इससे पहले तारादेवी से शोघी वाले मार्ग पर सिर्फ एक ही ईको पार्क होता था। उसकी हालत अभी खस्ता है। इसीलिए उसको सुधारने का काम भी वन विभाग ने शुरू कर दिया है।

 इसके अलावा नए पार्क बनाने के लिए कार्य शुरू हो चुका है। नए पार्क में खुशबूदार फूल, सैलानियों के लिए नए सेल्फी प्वाइंट व सैलानियों के बैठने के लिए बेंच भी लगाए जाएंगे। अभी तक जो भी सैलानी शोघी होते हुए तारादेवी घूमने के लिए आता था उसके लिए अभी तक वहां पर कोई भी ऐसी जगह नहीं थी, जहां पर वह आराम कर सके। अब नए ईको पार्क बनने के बाद जो भी सैलानी मंदिर घूमने के लिए आएंगे वे ईको पार्क में बैठकर आराम से मनोरंजन कर सकते हैं। सैलानियों के अलावा मंदिर दर्शन के लिए स्थानीय लोग भी आते हैं। सैलानियों के साथ वहां के स्थानीय लोग भी पार्क का आनंद ले सकते हैं। क्या कहते हैं अधिकारी
 वन मंडल अधिकारी ग्रामीण कृष्ण कुमार का कहना है कि नए ईको पार्क को बनाने के लिए राष्ट्रीय राजमार्ग विभाग का पूरा सहयोग मिल रहा है। इसके लिए पार्क की खोदाई के लिए जेसीबी मशीन दी गई है। उनका कहना है कि पार्क को बनने में फिलहाल कुछ समय लग सकता है। कई जगहों पर अवैध तरीके से बैठे रेहड़ी-फड़ी वालों को भी उठा दिया है, ताकि पार्क के लिए जगह खुल सके।