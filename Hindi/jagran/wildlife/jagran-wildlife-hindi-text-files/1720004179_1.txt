पाकिस्तान में बरस गए हरियाणा के बदरामौसम विभाग के पूर्वानुमान के बावजूद जिले में बारिश नहीं हुई। हवाओं के बदले रुख के कारण क्षेत्रवासियों भीषण गर्मी और उमस का सामना करना पड़ रहा है। गर्म हवाओं और उसम के कारण पसीना नहीं सूख रहा है।By JagranEdited By: Published: Fri, 08 Jul 2022 06:22 PM (IST)Updated: Fri, 08 Jul 2022 07:03 PM (IST)FacebookTwitterWhatsappGoogle Newsपाकिस्तान में बरस गए हरियाणा के बदराडीपी आर्य, सोनीपत : मौसम विभाग के पूर्वानुमान के बावजूद जिले में बारिश नहीं हुई। हवाओं के बदले रुख के कारण क्षेत्रवासियों भीषण गर्मी और उमस का सामना करना पड़ रहा है। गर्म हवाओं और उसम के कारण पसीना नहीं सूख रहा है। हालांकि अब मौसम विभाग के अनुसार नौ जुलाई की रात से 11 जुलाई तक अच्छी बारिश होने का अनुमान है। इससे तापमान कम होने से पसीना-पसीना हो रहे लोगों को भीषण गर्मी से राहत मिलने की उम्मीद है।  
 मौसम विभाग ने पांच जुलाई से जिले व आसपास के क्षेत्रों में अच्छी वर्षा की संभावना जताई थी। किंतु मौसम विज्ञानियों का कहना है कि उत्तरी पाकिस्तान में अचानक से कम दबाव का क्षेत्र बन जाने के कारण हवाओं का रुख बदल गया। उत्तरी पाकिस्तान में तापमान ज्यादा और नमी कम होने से हवाओं के कम दबाव का क्षेत्र बन गया। यह राजस्थान के साइक्लोनिक एरिया से ज्यादा प्रभावी रहा। ऐसे में अरब सागर और बंगाल की खाड़ी से आने वाली नम हवाएं पाकिस्तान की ओर चली गई और वहां पर जमकर बरसीं। वहीं बंगाल की खाड़ी से उत्तराखंड होकर आने वाली नमी हवाएं हरियाणा के यमुनानगर, पंचकूला व अंबाला क्षेत्र तक ही पहुंची। 
     
    

 भीषण गर्मी ने किया बेहाल : 
 एक सप्ताह से जिले के लोगों को भीषण गर्मी का सामना करना पड़ रहा है। तापमान ज्यादा रहने के साथ ही आ‌र्द्रता ज्यादा रहने से उमस का सामना करना पड़ रहा है। इस वजह से सुबह से ही लोग पसीना-पसीना होने लगते हैं। भीषण गर्मी में लोग घरों से बाहर भी नहीं निकल पा रहे हैं। इससे बाजार सूने पड़े हैं। एक जुलाई से जिले में मानसून सक्रिय हो चुका है। बावजूद इसके अब तक जिले व आसपास क्षेत्र के लोगों को अच्छी वर्षा का इंतजार है। 
 ----------------
 उत्तरी पाकिस्तान में बनने वाली हवा के कम दबाव का क्षेत्र, राजस्थान से ज्यादा शक्तिशाली रहा। ऐसे में हरियाणा में बरसने वाली हवाएं पाकिस्तान की ओर चली गई। अब नौ जुलाई से दोबारा से कम दबाव का क्षेत्र बन रहा है। इससे नौ जुलाई की देर रात से 10 व 11 जुलाई को पूरे प्रदेश में भारी वर्षा होने का पूर्वानुमान है। 
 - डा. मदन खीचड़, विभागाध्यक्ष, कृषि मौसम विज्ञान विभाग, हरियाणा कृषि विश्वविद्यालय हिसार