Odisha: एक बाघ समेत 82 तेंदुओं का बसेरा बना डेब्रीगढ़ अभ्यारण्य, भालुओं-चीतल की भी संख्या अधिकDebrigarh Sanctuary 29 मई से 3 जून 2023 तक हीराकुद वन्यप्राणी प्रभाग की ओर से डेब्रिगढ़ वन्यप्राणी अभ्यारण्य में पशुओं की गिनती की गई। इस सर्वे में पता चला कि अभ्यारण्य में वनप्राणियों का घनत्व बढ़ गया है।  सर्वे से पता चला कि प्रति वर्ग किमी में 46 प्रजाति के वन्यप्राणी रहते हैं। यहां चीतल या चित्तीदार हिरण की जनसंख्या 90 प्रति वर्ग किमी है। By Jagran NewsEdited By: Roma RaginiPublished: Sun, 25 Jun 2023 04:31 PM (IST)Updated: Sun, 25 Jun 2023 04:31 PM (IST)FacebookTwitterWhatsappGoogle NewsSambalpur: एक बाघ समेत 82 तेंदुओं का बसेरा बना डेब्रीगढ़ अभ्यारण्य,
संवाद सूत्र, संबलपुर। डेब्रीगढ़ अभ्यारण्य से एक अच्छी खबर आई है। डेब्रीगढ़ वन्यप्राणी अभ्यारण्य में अब एक बाघ भी है। वन्यप्राणियों के एक सर्वे में पता चला कि अभ्यारण्य में एक बाघ समेत 82 तेंदुए हैं। 
29 मई से 3 जून 2023 तक हीराकुद वन्यप्राणी प्रभाग की ओर से डेब्रीगढ़ वन्यप्राणी अभ्यारण्य में पशुओं की जनगणना आयोजिक की गई। पहले तीन दिन मांसाहारी प्राणियों का सर्वे और आखिरी तीन दिन शाकाहारी प्राणियों का सर्वे किया गया। 
     
    

इस सर्वे के बाद प्रति वर्ग किमी में 46 प्रजाति के वन्यप्राणियों के होने का पता चला है। इस बारे में जानकारी देते हुए हीराकुद वन्यप्राणी प्रभाग की डीएफओ अंशु प्रज्ञा दास ने बताया है कि बीते साल डेब्रीगढ़ अभ्यारण्य में वन्यप्राणियों का घनत्व प्रति वर्ग किमी 29 प्रजाति का था, जबकि चलित वर्ष यह घनत्व 46 प्रजाति के वन्यप्राणियों का है।


डीएफओ के अनुसार, यहां चीतल या चित्तीदार हिरण की जनसंख्या 90 प्रति वर्ग किमी है। अन्य उच्चतम घनत्व वाली प्रजातियों में जंगली सूअर, गौर या जंगली भैंस, सांभर और चौसिंघा हैं।
इस अभ्यारण्य में 1099 से अधिक मांसाहारी वन्यप्राणी दर्ज किए गए, जिनमें एक बाघ, 82 तेंदुए और भालुओं की संख्या सबसे अधिक है। 
बाघ की निगरानी में लगी 12 टीम
पिछले 7-8 महीने से इस अभ्यारण्य में एक बाघ की मौजूदगी की पुष्टि हुई है। पिछले कई दशकों में यह पहली बार है कि जनगणना के दौरान डेब्रीगढ़ अभ्यारण्य में एक बाघ दर्ज किया गया है। बाघ की निगरानी में 12 टीमें और 3 परिचालन नियंत्रण कक्षों के साथ चौबीसों घंटे बाघ की निगरानी कर रही हैं।


अभ्यारण्य से सटे सभी गांवों में नियंत्रण कक्षों के मोबाइल नंबर प्रदर्शित किए गए हैं। डेब्रीगढ़ अभ्यारण्य की सीमा पर स्थित 48 गांवों में प्राथमिकता के आधार पर नियमित बैठकें, इंफॉर्मर नेटवर्किंग आदि की जा रही है। एसएचजी समूहों और ईडीसी समूहों को बाघ संरक्षण के लिए संवेदनशील बनाया गया है और ग्रामीणों को वन प्राणियों को लेकर जागरुक किया जा रहा है।