Uttarakhand News: बाघ-तेंदुए के हमले से बचने के लिए उत्तराखंड के वनकर्मी पहनेंगे 'कवच'उत्तराखंड के जंगलों में वन्यजीवों की गणना रेस्क्यू व सर्च अभियान के दौरान वनकर्मियों की जान दांव पर लगी रहती है। कई बार रेस्क्यू में जुटी टीम के सदस्य खुद हमले की चपेट में आ जाते हैं। अब वन विभाग बाडी प्रोटेक्टर के जरिये वनकर्मियों By Prashant MishraEdited By: Published: Fri, 22 Jul 2022 08:38 AM (IST)Updated: Fri, 22 Jul 2022 08:38 AM (IST)FacebookTwitterWhatsappGoogle Newsइमरजेंसी स्थिति में ही इन बाडी प्रोटेक्टर का इस्तेमाल होगा।
जागरण संवाददाता, हल्द्वानी: वन विभाग अपने कर्मचारियों की सुरक्षा को लेकर अब और गंभीरता बरतेगा। बाघ-हाथी या अन्य वन्यजीवों के रेस्क्यू के दौरान स्टाफ पर हमले की आशंका बढ़ जाती है। इस स्थिति में कर्मचारियों के शरीर पर अब सुरक्षा कवच नजर आएगा। 
इमरजेंसी स्थिति में ही इन बाडी प्रोटेक्टर का इस्तेमाल होगा। वेस्टर्न सर्किल की तराई पूर्वी डिवीजन ने इन्हें पहले ही मंगा लिया था। अब चार अन्य डिवीजनों में भी बाडी प्रोटेक्टर नजर आएंगे। वन संरक्षक दीप चंद्र आर्य ने सभी डीएफओ को इस बाबत निर्देश भी दिए हैं। 
     
    


वेस्टर्न सर्किल के तहत हल्द्वानी वन प्रभाग, तराई केंद्रीय, तराई पश्चिमी, रामनगर और तराई पूर्वी डिवीजन आती है। इन पांच प्रभागों में 125 बाघ और 127 हाथी पिछली गणना में नजर आए थे।
इसके अलावा बड़ी संख्या में गुलदार भी है। लेकिन इनकी स्पष्ट गणना अब तक नहीं हुई। हल्द्वानी से लेकर तराई का आबादी क्षेत्र इन जंगलों से सटा हुआ है। ऐसे में अक्सर वन्यजीव आबादी में आ जाते हैं। विभाग के लिए यह स्थिति बेहद चुनौतियों से भरी होती है।

क्योंकि, वन्यजीवों का सुरक्षित रेस्क्यू करने के साथ लोगों की जिंदगी बचाना भी मौके पर मौजूद वनकर्मियों की जिम्मेदारी बन जाती है। ऐसे में कई बार रेस्क्यू में जुटी टीम के सदस्य खुद हमले की चपेट में आ जाते हैं। अब वन विभाग बाडी प्रोटेक्टर के जरिये वनकर्मियों की सुरक्षित रखेगा।

रामनगर से हल्द्वानी तक हमले

दो माह पूर्व रामपुर रोड स्थित गांव में गुलदार खेतों में ओझल हो गया था। उसे रेस्क्यू करने में पांच घंटे लगे थे। इस दौरान तीन वनकर्मी भी घायल हो गए थे। वहीं, जून माह में कार्बेट के सर्पदुली में बाघ ने एक दैनिक श्रमिक के बाद बीट वाचर पर हमला किया था। हमले में श्रमिक की जान चली गई थी।
वेस्टर्न सर्किल के वन संरक्षक दीप चंद्र आर्य ने बताया कि तराई पूर्वी डिवीजन सतर्कता बरतते हुए पहले ही बाडी प्रोटेक्टर मंगा लिए हैं। सर्किल की चार अन्य डिवीजनों को भी निर्देश दिए हैं। ताकि आपात स्थिति में वनकर्मियों को खतरे का सामना न करना पड़े।