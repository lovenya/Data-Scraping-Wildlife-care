UPSSSC Forest Guard भर्ती 2023: यूपी में सरकारी पोस्ट पर निकली बंपर भर्ती, PET पास कैंडिडेट तुरंत करें अप्लाईUP Government Job Latest Update - उत्तर प्रदेश अधीनस्थ सेवा चयन आयोग (UPSSSC) ने मंगलवार को वन रक्षक एवं वन्य जीव रक्षक के 709 रिक्त पदों को भरने के लिए विज्ञापन जारी कर दिया है। मुख्य परीक्षा में शामिल होने के लिए अभ्यर्थी 20 सितंबर से ऑनलाइन आवेदन फॉर्म भर सकेंगे। वहीं अभ्यर्थी ऑनलाइन आवेदन फॉर्म व शुल्क 10 अक्टूबर तक जमा कर सकेंगे।By Jagran NewsEdited By: Shivam YadavPublished: Wed, 13 Sep 2023 08:00 AM (IST)Updated: Wed, 13 Sep 2023 07:36 PM (IST)FacebookTwitterWhatsappGoogle Newsअभ्यर्थी ऑनलाइन आवेदन फॉर्म व शुल्क 10 अक्टूबर तक जमा कर सकेंगे।
UPSSSC Forest Guard भर्ती 2023 - लखनऊ, राज्य ब्यूरो: उत्तर प्रदेश अधीनस्थ सेवा चयन आयोग (UPSSSC) ने मंगलवार को वन रक्षक एवं वन्य जीव रक्षक के 709 रिक्त पदों को भरने के लिए विज्ञापन जारी कर दिया है। मुख्य परीक्षा में शामिल होने के लिए अभ्यर्थी 20 सितंबर से ऑनलाइन आवेदन फॉर्म भर सकेंगे। वहीं अभ्यर्थी ऑनलाइन आवेदन फॉर्म व शुल्क 10 अक्टूबर तक जमा कर सकेंगे। अगर उनके आवेदन फॉर्म में कोई त्रुटि है तो उसे वह 17 अक्टूबर तक संशोधित कर सकेंगे।  

यूपीएसएसएससी (UPSSSC) के अध्यक्ष प्रवीर कुमार के मुताबिक, वन रक्षक के 693 पद हैं और वन्य जीव रक्षक के 16 पद रिक्त हैं। मुख्य परीक्षा में वही अभ्यर्थी शामिल हो सकेंगे जो प्रारंभिक अर्हता परीक्षा (PET) में शामिल हुए हों और उन्हें आयोग की ओर से स्कोर कार्ड जारी किया गया हो।  
     
    
यूपीएसएसएससी (UPSSSC) के अध्यक्ष ने बताया कि शून्य व ऋणात्मक अंक पाने वाले अभ्यर्थी ऑनलाइन आवेदन फॉर्म नहीं भर सकेंगे। सभी वर्गों के अभ्यर्थियों से 25 रुपये आवेदन शुल्क लिया जाएगा। 

पदों में आरक्षण की जानकारी
वन रक्षक व वन्य जीव रक्षक के कुल 709 पदों में से 341 पद अनारक्षित श्रेणी के हैं, अन्य पिछड़ा वर्ग के 101, अनुसूचित जाति के 192, अनुसूचित जनजाति के पांच और आर्थिक रूप से कमजोर वर्ग के अभ्यर्थियों के लिए 70 पद हैं। 
ये रहेगी चयन प्रक्रिया
चयन लिखित परीक्षा और शारीरिक दक्षता परीक्षा के आधार पर किया जाएगा। जल्द आयोग परीक्षा की तारीख घोषित करेगा। ऑनलाइन आवेदन फॉर्म आयोग की वेबसाइट http://upsssc.gov.in पर उपलब्ध कराया जाएगा। पुरुष व महिला अभ्यर्थियों के लिए न्यूनतम शारीरिक मानक निर्धारित किए गए हैं। 

शारीरिक मानक में ऐसे मिलेगा आरक्षण
सामान्य, अन्य पिछड़ा वर्ग व अनुसूचित जाति के अभ्यर्थियों की लंबाई 168 सेंटीमीटर और अनुसूचित जनजाति के अभ्यर्थियों की 160 सेंटीमीटर होनी चाहिए। वहीं सीने का फुलाव सामान्य, अन्य पिछड़ा वर्ग और अनुसूचित जाति के अभ्यर्थियों के लिए 84 सेंटीमीटर और अनुसूचित जनजाति के अभ्यर्थियों का 82 सेंटीमीटर होना चाहिए। 
वहीं सामान्य, अन्य पिछड़ा वर्ग और अनुसूचित जाति की अभ्यर्थियों की लंबाई 152 सेंटीमीटर और अनुसूचित जाति की महिला अभ्यर्थी की लंबाई 147 सेंटीमीटर होनी चाहिए। वहीं महिला अभ्यर्थियों का वजन 45 किलोग्राम से 58 किलोग्राम तक होना चाहिए।

यह भी पढ़ें:- यूपी में भारी बारिश ने बरपाया कहर, अब तक 28 लोगों की मौत, 6 जिलों में रेड अलर्ट
यह भी पढ़ें:- काशी में हॉट एयर बैलून की सवारी का आनंद ले सकेंगे पर्यटक, टेंट सिटी की भी म‍िलेगी सुविधा