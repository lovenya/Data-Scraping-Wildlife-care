Jamtara : वन विभाग ने जुटाए 146 परिंदों के संथाली नाम, जानकर आप भी रह जाएंगे हैरानवन विभाग की टीम चिड़ियों के शिकार को रोकने के लिए एक अनोखा तरीका अपनाया है। टीम ने आदिवासी बुजुर्गों से संपर्क कर क्षेत्र के 146 चिड़ियों का संथाली नामकरण किया है। अपनी मातृभाषा में लोग पक्षियों के नाम जानें और इनका शिकार करने से बचें यही इसका उद्देश्य है।By Jagran NewsEdited By: Mohit TripathiPublished: Wed, 04 Jan 2023 10:19 PM (IST)Updated: Wed, 04 Jan 2023 10:19 PM (IST)FacebookTwitterWhatsappGoogle Newsवन विभाग ने जुटाए 146 परिंदों के संथाली में नाम, जानकर आप भी रह जाएंगे हैरान
जामताड़ा, कौशल सिंह: वन विभाग की टीम चिड़ियों के शिकार को रोकने के लिए एक अनोखा तरीका अपनाया है। टीम ने आदिवासी बुजुर्गों से संपर्क कर क्षेत्र के 146 चिड़ियों का संथाली नामकरण किया है। जैसे हिंदी में बोले जाने वाले जामनी जलमुर्गी को संथाली में सोलेकन दाक सिम, गुच्छेदार बतख को दुर्दला गेंडे समेत अन्य नाम शामिल हैं। 
शिकार पर रोक लगाने है मकसद
वन विभाग की ओर से जारी इन संथाली नामों का मकसद इन परिंदों के शिकार पर रोक लगाने का है। वन विभाग के अधिकारियों का कहना है कि चिड़ियों का ज्यादातर शिकार आदिवासी समाज के लोग अपने विभिन्न पर्व त्योहारों और अपने खानपान के लिए करते हैं। यदि वे लोग इन चिड़ियों के नाम अपनी भाषा में जानेंगे तो इससे अपने आप को और अपनी संस्कृति से जोड़कर इनके शिकार से परहेज करेंगे। 
     
    

डेढ़ महीने से ज्यादा का लगा वक्त 
वन विभाग के साथ इन पंछियों के नामकरण में सहयोग देने वाले संथाली मॉडल स्कूल रानीगंज में ओल चिकी लिपी के शिक्षक नाजिर सोरेन कहते हैं, यह एक अनोखी पहल है। इसमें स्थानीय ग्रामीणों का भी सहयोग लिया गया है और इसमें डेढ़ महीने का वक्त लग गया।
नई पीढ़ी जाने मातृभाषा में पंक्षियों के नाम
नई पीढ़ी के बच्चे और युवाओं को इन पंछियों को अपनी मातृ भाषा में क्या कहते हैं, यह अब तक पता नहीं था लेकिन वन विभाग की पहल पर इन पंछियों को स्थानीयता के साथ एक लिखित पहचान देने का प्रयास किया जा रहा है। आज की नई पीढ़ी को यह नहीं पता है कि संथाली में कौआ को काहूं, बगुला को कों, तोता को मीरू और गौरेया को घड़वा, बुलबुल को टी-टोड़ो, नीलकंठ को टोया और इंडियन कोरमोरेड इसको संथाली पानीडूबा कहते हैं।

संरक्षण के लिए 5000 से अधिक छायादर फल वाले पौधे
जामताड़ा में वन विभाग की ओर से पंछियों के संवर्धन को ध्यान में रखते हुए जिले के विभिन्न प्रखंडों में 5000 से अधिक ऐसे पौधे लगाए गए गए हैं, जो पंछियों को आसरा देने का काम करेंगे। यह ऐसे पाैधे हैं, जिनसे पक्षियों को खाना मिलता है। इन पांच हजार पौधों में गुलर, पीपल, डूमर, पाकर, लेसुआ, सिरस, मोरिगा, नीम आदि के पौधे शामिल हैं।

लोगों को किया जा रहा है जागरूक 
डीएफओ अंजिक्य देवीदास बनकर कहते हैं, पंछियों का शिकार रोकने के मकसद से जिलेभर में 130 वन समितियों का गठन किया गया है। ताकि वे लोगों को इन पंछियों के बारे में बताकर उन्हें इसके संरक्षण के प्रति जागरूक करने का काम करें। साथ ही दूरस्थ ग्रामीण स्कूलों में भी जाकर स्कूली बच्चों व ग्रामीणों को जागरूक करने का काम किया जा रहा है। ताकि पंछियों के शिकार पर रोक लग सके।

पंछियों की तस्वीर के साथ जारी होगी पुस्तक

संथाली में पंछियों का नाम चिह्नित कर वन विभाग की ओर से इन पंछियों की तस्वीर के साथ एक पुस्तक का रूप दिया जा रहा है। संभवत: यह अपने आप में एक अनोखी और इकलौता संग्रह होगा। इसके माध्यम से लोग जामताड़ा में पाए जाने पंछियों के नाम हिन्दी और अंग्रेजी के साथ संथाली में भी जान सकेंगे। जिससे इनकी स्थानीयता को बोध हो सकेगा।