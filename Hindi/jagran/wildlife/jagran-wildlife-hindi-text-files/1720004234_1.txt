नैनीताल घूमने गए युवक के साथ हुई दिल दहला देने वाली घटना, चलती बाइक से बाघ खींच ले गयाTiger Attack on Amroha Youth  हसनपुर के गांव जीहल निवासी 25 वर्षीय अफसारुल उर्फ भूरा अपने दोस्त अनस के साथ शुक्रवार को जुमे की नमाज पढ़ने के बाद बाइक से नैनीताल घूमने गए थे। अल्मोड़ा रानीखेत व नैनीताल घूम कर वाया रामनगर होते हुए वह घर लौट रहे थे। By Samanvay PandeyEdited By: Published: Sun, 17 Jul 2022 09:58 AM (IST)Updated: Sun, 17 Jul 2022 09:58 AM (IST)FacebookTwitterWhatsappGoogle NewsTiger Attack on Amroha Youth : अफसारूल का फाइल फोटो, घर पर गमजदा महिलाएं।
जागरण संवाददाता, अमरोहा। Tiger Attack on Amroha Youth : उत्तर प्रदेश के अमरोहा जनपद के हसनपुर क्षेत्र के गांव का युवक अफसारुल उर्फ भूरा अपने दोस्त अनस के साथ जुमे की नमाज के बाद शुक्रवार को नैनीताल घूमने गया था। दोनों दोस्त बाइक से गए थे। शनिवार की रात दोनों घर लौट रहे थे। रास्ते में रात करीब साढ़े आठ बजे जिम कार्बेट नेशनल पार्क क्षेत्र से गुजरते समय अचानक बाघ ने चलती बाइक पर हमला कर दिया। बाघ अफसारुल को जंगल में खींंच ले गया। अनस की सूचना पर स्थानीय पुलिस और वन विभाग की टीम ने रात में ही सर्च अभियान शुरू कर दिया। जंगल में अफसारुल का बैग, जूते और अंडरवियर अलग-अलग स्थान पर पड़े मिले हैं। अभी सर्च अभियान जारी है। लेकिन अफसारुल का कुछ पता नहीं चला है। 

बाइक की लाइट में युवक को खींच ले गया बाघः हसनपुर तहसील क्षेत्र के गांव जीहल निवासी 25 वर्षीय अफसारुल उर्फ भूरा अपने दोस्त अनस के साथ शुक्रवार को जुमे की नमाज पढ़ने के बाद बाइक से नैनीताल घूमने गए थे। अल्मोड़ा रानीखेत व नैनीताल घूम कर वाया रामनगर होते हुए वह घर लौट रहे थे। कार्बेट टाइगर रिजर्व के मोहान में शनिवार रात करीब 8:30 बजे चलती बाइक पर बाघ ने हमला कर दिया। जिससे उनकी बाइक सड़क पर गिर गई। बाइक चला रहे अनस पीछे की तरफ भागे, जबकि बाइक पर पीछे बैठे अफसारूल आगे की तरफ चीखते हुए भाग निकले, बाइक की लाइट में बाघ अफसारूल को खींच कर जंगल में ले गया। 
     
    

परिवार में गम का माहौलः अनस ने मामले की सूचना नजदीक में पुलिस चौकी पर दी। पुलिस ने रात 9 बजे घटना की जानकारी उनके स्वजन को दी। सूचना मिलते ही परिवार के लोग घटना स्थल के लिए रवाना हो गए।ग्रामीणों के मुताबिक जंगल में युवक की तलाश की जा रही है। जंगल में उसके जूते, बैग और अंडरवियर पड़े मिलने की सूचना मिली है। परिवार में गम का माहौल है। अफसारूल के परिवार में पत्नी अंजुम के अलावा दो बेटे हैं। वह गांव में क्लीनिक चलाते हैं। सैदनगली थाने के प्रभारी निरीक्षक अरिहंत कुमार सिद्धार्थ ने बताया कि युवक की तलाश में जंगल में रेस्क्यू चल रहा है।