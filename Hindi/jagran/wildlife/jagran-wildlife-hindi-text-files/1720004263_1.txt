पौधारोपण का अर्थ जिदगी, ज्यादा से ज्यादा लगाकर इसे बचाना जरूरीवन विभाग वन महोत्सव को इस बार मैजिक मेला के तौर पर मना रहा है। प्रशासक बनवारी लाल पुरोहित ने 13 जुलाई को अमृत वन में पौधारोपण कर इसकी शुरुआत की थी।By JagranEdited By: Published: Wed, 20 Jul 2022 08:30 PM (IST)Updated: Wed, 20 Jul 2022 08:30 PM (IST)FacebookTwitterWhatsappGoogle Newsपौधारोपण का अर्थ जिदगी, ज्यादा से ज्यादा लगाकर इसे बचाना जरूरीजागरण संवाददाता, चंडीगढ़ : वन विभाग वन महोत्सव को इस बार मैजिक मेला के तौर पर मना रहा है। प्रशासक बनवारी लाल पुरोहित ने 13 जुलाई को अमृत वन में पौधारोपण कर इसकी शुरुआत की थी। बुधवार को पुलिस कांप्लेक्स धनास में पौधारोपण अभियान चलाया गया। डीजीपी प्रवीर रंजन ने इस कार्यक्रम के दौरान सीता अशोक का पौधारोपित किया।  
 इस मौके पर डीजीपी ने कहा कि पौधारोपण का अर्थ है जिदगी। उन्होंने हरियाली को बनाए रखने के लिए वन विभाग के प्रयासों को सराहा। साथ ही भरोसा दिया कि पुलिस विभाग भी पौधारोपण अभियान में दिल से जुड़कर हरियाली बढ़ाने में सहयोग देगा। चीफ कंजर्वेटर आफ फारेस्ट देबेंद्र दलाई ने इस मौके पर कहा कि पौधे मानव जीवन में खाद्य स्त्रोत की प्रोडक्शन, इकोलाजी संतुलन बनाए रखने, हवा की गुणवत्ता बेहतर करने, मिट्टी और पानी संरक्षण, वन्यजीवन को सहयोग, पर्यावरण के प्रदूषण को कम करने का काम करते हैं।  
     
    

 इस मौके पर आइजी राजकुमार सिंह, डीआइजी दीपक पुरोहित, एसएसपी कुलदीप चहल, एसएसपी मनीषा चौधरी, एसएसपी मनोज कुमार मीना सहित अन्य अधिकारी भी मौजूद रहे। हरियाली शहर की पहचान, इसे बचाना जरूरी
 वन विभाग पौधारोपण अभियान चला रहा है। बुधवार को डिपार्टमेंट ने सारंगपुर स्थित बोटेनिकल गार्डन में पौधारोपण कार्यक्रम आयोजित किया। इस मौके पर मेयर सरबजीत कौर ने मुख्यातिथि के तौर पर शिरकत कर अमलतास का पौधा लगाया। सीआरपीएफ 51 बटालियन के सेकेंड इन कमांडेंट सुनील भंवर को भी आमंत्रित किया गया था। उन्होंने भी सीआरपीएफ जवानों और अधिकारियों के साथ अमलतास का पौधा लगाया। मेयर सरबजीत कौर ने कहा कि चंडीगढ़ को खूबसूरत हरियाली की वजह से जाना जाता है। इसको सुरक्षित रखना सभी की जिम्मेदारी है। इस दौरान डिप्टी कंजर्वेटर आफ फारेस्ट डा. अब्दुल क्यूम, अरुल अर्जुन सहित अन्य अधिकारी मौजूद रहे।