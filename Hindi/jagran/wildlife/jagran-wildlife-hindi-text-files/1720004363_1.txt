तापमान दो डिग्री बढ़ा, आज दोपहर बाद बदलेगा मौसम, 15 तक रहेगा परिवर्तनशीलजागरण संवाददाता फतेहाबाद  
पिछले कुछ दिनों से लगातार तापमान बढ़ रहा है। वीरवार कोBy JagranEdited By: Published: Fri, 12 Aug 2022 10:36 PM (IST)Updated: Fri, 12 Aug 2022 10:36 PM (IST)FacebookTwitterWhatsappGoogle Newsतापमान दो डिग्री बढ़ा, आज दोपहर बाद बदलेगा मौसम, 15 तक रहेगा परिवर्तनशीलजागरण संवाददाता, फतेहाबाद :  
 पिछले कुछ दिनों से लगातार तापमान बढ़ रहा है। वीरवार को दिनभर बादल छाए रहे। इसके अलावा 10 किमी प्रति घंटे से हवा भी चल रही थी। लेकिन शुक्रवार को एकाएक मौसम बदला और तेज धूप निकल गई। यहीं कारण है कि अधिकतम तापमान में दो डिग्री सेल्सियस की बढ़ोतरी हुई है। शुक्रवार को अधिकतम तापमान 37 डिग्री व न्यूनतम तापमान 28 डिग्री सेल्सियस दर्ज किया गया है। जिस तरह अधिकतम व न्यूनतम तापमान में अंतर कम हो रहा है वैसे ही बरसात की संभावना भी बन रही है। 
     
    
 मौसम विभाग की माने तो आगामी 15 अगस्त तक मौसम परिवर्तनशील रहेगा। ऐसे में बादल छाने के कारण कुछ जगह पर बरसात हो सकती है। लेकिन कहीं पर तेज बरसात होने की संभावना कम है। जिले में जहां भी सेमग्रस्त क्षेत्र है वहां अब भी फसलों में पानी भरा हुआ है। जिससे नरमा की फसल खराब हो गई है। जिले में पांच हजार हेक्टेयर भूमि सेमग्रस्त है। ऐसे में सबसे ज्यादा भट्टूकलां, फतेहाबाद व टोहाना खंड के गांव है। यहां पर राजस्व विभाग की तरफ से स्पेशल गिरदावरी का कार्य भी शुरू कर दिया गया है। नमी के कारण नरमा की फसल पर पड़ रहा असर

 पिछले एक महीने से पूर्व दिशा से हवा चल रही है। मानसून की हवाएं होने के कारण इसमें नमी है। यहीं कारण है कि इस नमी का असर नरमा की फसल पर अधिक देखने को मिल रहा है। नरमा की फसल में कम नमी की जरूरत होती है। यहीं कारण है कि मच्छर सहित अनेक बीमारियों भी पनप रही है। सफेद मक्खी भी अधिक हो रही है। यहीं कारण है कि जिन स्थानों पर सफेद मक्खी अधिक है वहां पर किसान कीटनाशक का छिड़काव भी कर रहे है। इसके अलावा सिचाई करनी शुरू कर दी है। पिछले साल की तरह इस बार भी नरमा की फसल अच्छी नहीं होगी। पिछले साल तो सभी जगह फसल चौपट हो गई थी। ऐसे में सरकार की तरफ से सभी किसानों को मुआवजा मिला था। यहीं कारण है कि इस बार किसानों ने अपनी फसलों का बीमा भी अधिक करवाया है। अब जानें पिछले कुछ दिनों का तापमान
 तिथि अधिकतम न्यूनतम 
 9 अगस्त 35 26
 10 अगस्त 36 27
 11 अगस्त 35 26
 12 अगस्त 37 28
 नोट : यह तापमान डिग्री सेल्सियस में है। राज्य में 13 अगस्त दोपहर बाद मौसम परिवर्तनशील रहेगा। ऐसे में आगामी 15 अगस्त तक मौसम परिवर्तनशील रहेगा। इस दौरान हल्की बरसात होने की संभावना है। जिससे गर्मी से राहत मिलेगी। 
 डा. मदन लाल खिचड़
 विभागाध्यक्ष, कृषि मौसम विज्ञान विभाग हिसार।