Ludhiana Zoo News: लुधियाना चिड़ियाघर में जल्द होगा नए मेहमान तेंदुए का स्वागत, पिंजरा बनकर तैयार; विजिटर्स के लिए बनेगा आकर्षण का केंद्रऐसा पहली बार होगा जब लुधियाना चिड़ियाघर में तेंदुए को लाया जाएगा। इससे पहले लुधियाना चिड़ियाघर में ही बने टाइगर सफारी में वर्तमान में दो टाइगर हैं। नए मेहमान के आने पर उम्मीद भी है कि विजिटर्स की संख्या में पहले से ज्यादा बढ़ोतरी हो सके।By DeepikaEdited By: Published: Fri, 05 Aug 2022 08:37 AM (IST)Updated: Fri, 05 Aug 2022 08:37 AM (IST)FacebookTwitterWhatsappGoogle Newsलुधियाना चिड़ियाघर में तेंदुए को लाने की तैयारी पूरी। (सांकेतिक)
राधिका कपूर, लुधियाना। लुधियाना चिड़ियाघर जल्द ही नए मेहमान का स्वागत करेगा। नया मेहमान तेंदुआ होगा। तेंदुए को लुधियाना चिड़ियाघर में लाने की तैयारी पूरी हो चुकी है। बता दें कि, पिछले छह महीने से इस पर काम किया जा रहा था। तेंदुए को रखने के लिए पिंजरा(लेपर्ड इंक्लोजर) तैयार हो चुका है। 
पता चला है कि डिविजनल वाइल्ड लाइफ आफिस ने जू अथाारिटी को दो तेंदुए यहां लाए जाने के बारे में लिखा है। फिलहाल जू अथारिटी ने यह स्पष्ट नहीं किया है कि लुधियाना चिड़ियाघर में दो तेंदुए भेजे जाएंगे या फिर एक। इतना तय है कि कुछ ही समय में यह मेहमान चिड़ियाघर पहुंचने वाला है। 
     
    

ऐसा पहली बार होगा जब लुधियाना चिड़ियाघर में तेंदुए को लाया जाएगा। इससे पहले लुधियाना चिड़ियाघर में ही बने टाइगर सफारी में वर्तमान में दो टाइगर हैं। नए मेहमान के आने पर उम्मीद भी है कि विजिटर्स की संख्या में पहले से ज्यादा बढ़ोतरी हो सके।
पच्चीस एकड़ में बना चिड़ियाघर
जालंधर बाइपास से आगे पड़ता लुधियाना चिड़ियाघर 56 हैक्टेयर में बना हुआ है, जिसमें करीब 265 तरह के पक्षी और जानवर शामिल हैं। इनमें जैकल, हिमालय बीयर, गोल्डन सीजेंट, बत्तखे, तोते इत्यादि मौजूद हैं। पिछले काफी समय से चिड़ियाघर अथारिटी यहां नए प्रोजेक्टस पर काम कर रही थी। हाल ही में यहां कैफेटेरिया का प्रोजेक्ट भी पूरा हुआ है। वहीं तेंदुए का स्वागत दूसरे प्रोजेक्ट के तहत होगा।

रविवार 700 तक पहुंच जाती है विजिटर्स की संख्या
लुधियाना चिड़ियाघर में शहर से ही नहीं बल्कि दूर-दराज से लोग भी यहां आते हैं। रोजाना यहां आने वाले विजिटर्स की संख्या 300 के करीब होती है। रविवार को संख्या 700 तक पहुंच जाती है। लुधियाना चिड़ियाघर में 12 साल तक के बच्चों की टिकट 20 रुपये है। वहीं इससे अधिक आयु वाले लोगों के लिए टिकट 30 रुपये की है।
यह भी पढ़ेंः- लुधियाना इंप्रूवमेंट ट्रस्ट के पूर्व चेयरमैन सुब्रमण्यम की अग्रिम जमानत याचिका खारिज, एलडीपी प्लांटों में धांधली के आरोप में विजिलेंस ने किया था नामजद