Firozabad: 4 घंटे चला सात फीट भारी भरकम मगरमच्छ का रेस्क्यू मिशन, गांव में मच गई थी खलबली, वापस नहर में छोड़ाFirozabad News उत्तर प्रदेश के फिरोजाबाद जिले के एक गांव में देर रात एक मगरमच्छ आ गया। नगला अमान के निवासी लगभग 7 फीट लंबे मगरमच्छ को देखकर दहशत में आ गए और उन्होंने तुरंत मदद के लिए वन विभाग को फोन किया। By Jagran NewsEdited By: Abhishek SaxenaPublished: Sun, 12 Mar 2023 12:53 PM (IST)Updated: Sun, 12 Mar 2023 12:53 PM (IST)FacebookTwitterWhatsappGoogle NewsFirozabad News: वन विभाग और वाइल्डलाइफ आगरा की टीम ने पकड़ा-शुक्रवार को आधी रात तक चला पकड़ने का अभियान।
फिरोजाबाद, जागरण टीम। फिरोजाबाद जिले में जसराना के गांव नगला अमान में शुक्रवार रात सात फुट का मगरमच्छ देख खलबली मच गई। आसपास रहने वाले लोग सहम गए। वन विभाग की टीम भी मगरमच्छ का आकार देख पीछे हट गई। आगरा से वाइल्ड लाइफ की टीम आने के बाद उसे पकड़ा जा सका। 
मगरमच्छ देख दहशत फैल गई
नहर पटरी के किनारे रहने वाले लोगों ने रात साढ़े दस बजे करीब मगरमच्छ को देखा तो उनमें दहशत फैल गई। मगरमच्छ काफी बड़ा था। इसकी सूचना वन विभाग को दी गई। 11 बजे वन विभाग की टीम पहुंची। उन्होंने ग्रामीणों को वहां से हटा दिया। वन विभाग के कर्मचारियों ने मगरमच्छ को पकड़ने और उसे उसके प्राकृतिक परिवेश में छोड़ने के लिए आगरा से वाइल्ड लाइफ की टीम बुलाई। जो रात 12 बजे करीब वहां पहुंची। इसके बाद मगरमच्छ को पकड़ा जा सका। टीम ने उसे झालगोपाल नहर में छोड़ा। ये रेस्क्यू आपरेशन रात तीन बजे तक चला। इस दौरान रेंज आफीसर सुरेंद्र कुमार सारश्वत, वाइल्ड लाइफ के कार्तिक सत्यनारायण आदि उपस्थित रहे। 
     
    

भीड़ में मुश्किल होता है रेस्क्यू
वाइल्डलाइफ एसओएस के सह-संस्थापक और सीईओ कार्तिक सत्यनारायण का कहना है कि भीड़ की उपस्थिति के बावजूद स्थिति के प्रबंधन में और सहायता के लिए हमें काल करने के लिए हम वन विभाग के आभारी हैं। ऐसे ऑपरेशन ग्रामीणों के सहयोग के बिना संभव नहीं होते, जिन्होंने हमें मगरमच्छ की उपस्थिति के बारे में जल्दी से सतर्क किया।
बैजूराज एमवी, डायरेक्टर-कंजर्वेशन प्रोजेक्ट्स, वाइल्डलाइफ एसओएस ने कहा कि इस तरह के ऑपरेशन काफी जोखिम भरे हो सकते हैं, क्योंकि इतने बड़े और शक्तिशाली सरीसृप को पकड़ते समय अत्यधिक सावधानी बरतने की जरूरत होती है। अतीत में कई मगरमच्छों को बचाने के परिणामस्वरूप अत्यधिक अनुभवी होने के कारण, हमारी टीम ने स्थिति को अच्छी तरह से संभाला।