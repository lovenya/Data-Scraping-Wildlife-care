रोहतक में सड़क पर दिखा सांभर हिरण, देर रात से ही तलाश में जुटी वन्य प्राणी विभाग की टीमएक सांभर नस्ल का वन्य जीवन अचानक सड़क के गाड़ी के सामने आ गया। जिसकी सूचना वन्य प्राणी विभाग को दी गई। विभाग की टीम ने तत्परता दिखाते हुए सर्च अभियान शुरू किया लेकिन वीरवार दोपहर तक भी सांभर नहीं मिला है।By Jagran NewsEdited By: Manoj KumarPublished: Thu, 13 Oct 2022 12:24 PM (IST)Updated: Thu, 13 Oct 2022 12:24 PM (IST)FacebookTwitterWhatsappGoogle Newsरोहतक जिला के वन्य क्षेत्र में कहीं भी नहीं है सांभर नस्ल का वन्य जीव, पर अब सड़क पर दिखा
जागरण संवाददाता, रोहतक : शहर की आफिसर कालोनी में देर रात एक सांभर नस्ल का वन्य जीवन अचानक सड़क के गाड़ी के सामने आ गया। जिसकी सूचना वन्य प्राणी विभाग को दी गई। विभाग की टीम ने तत्परता दिखाते हुए सर्च अभियान शुरू किया लेकिन वीरवार दोपहर तक भी सांभर नहीं मिला है। ऐसे में लोगों में सांभर को लेकर कोतूहल बना हुआ है। वन्य प्राणी विभाग के अधिकारियों का कहना है कि रोहतक जिला के वन्य क्षेत्र में कहीं भी सांभर नस्ल का वन्य जीव नहीं है। 

हालांकि झज्जर जिला के दूबलधन माजरा क्षेत्र में जरूर कभी कभी सांभर देखे जाते हैं। ऐसे में अब इस पोश इलाके में सांभर कहां से आया और यह कब से रह रहा है, इसको लेकर भी क्षेत्र के लोगों से बातचीत की जा रही है। आफिसर कालोनी में देखे गए सांभर की उम्र तीन से चार साल आंकी जा रही है। 
     
    
वन्य प्राणी विभाग के अधिकारियों ने बताया कि बुधवार देर रात सूचना मिली कि आफिसर कालोनी की सड़क पर वन्य जीव देखा गया है। जिसका फोटो भी स्थानीय लोगों ने लिया है। वन्य प्राणी अधिकारियों का कहना है कि जो वन्य प्राणी देखा गया वह हिरण की प्रजाति का सांभर या बारहसिंगा नस्ल का वन्य जीव है। यह वन्य जीवन खतरनाक नहीं है। देर रात करीब एक बजे तक विभाग की टीम ने क्षेत्र में सर्च अभियान चलाया लेकिन उनको सांभर कहीं भी दिखाई नहीं दिया।

वहीं, वीरवार को एक बार फिर सुबह से दोपहर तक भी टीम सर्च अभियान चलाए हुए है लेकिन कहीं भी एय वन्य जीव को नहीं दिखा गया है। बहरहाल सर्च अभियान फिर चलाया जाएगा। सर्च अभियान का नेतृत्व कर रहे एसआइ देवेंद्र ने बताया कि देर रात के बाद वीरवार दोपहर तक सर्च अभियान चला गया लेकिन सांभर दिखाई नहीं दिया है। यहां कृषि विभाग के कार्यालय के निकट भी छोटा सा जंगली क्षेत्र है इसके अलावा नजदीक ही महर्षि दयानंद विश्वविद्यालय परिसर भी है।

सांभर के उन क्षेत्राें में जाने के भी कयास लगाए जा रहे हैं। बहरहासल शाम को भी सर्च अभियान चलाया जाएगा। उधर, कयास यह भी लगाए जा रहे हैं कि कालोनी में कहीं यह सांभर किसी ने पाला तो नहीं है। इस मामले में अलग अलग चर्चाएं सामने आने लगी है।