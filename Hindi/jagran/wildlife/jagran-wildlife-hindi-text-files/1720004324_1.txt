Leopard in Amroha : अमरोहा में बच्चे पर हमला करने के 24 घंटे बाद तेंदुआ पिंजरे में कैदLeopard Trapped in Cage  अमरोहा के मंडी धनौरा क्षेत्र में करीब डेढ़ महीने से तेंदुए की दहशत थी। 24 घंटे पहले ही तेंदुआ एक बच्चे को खींचकर ले गया था। दहशत का पर्याय बना तेंदुआ आखिरकार पिंजरे में फंस गया।By Samanvay PandeyEdited By: Published: Sat, 30 Jul 2022 10:10 PM (IST)Updated: Sun, 31 Jul 2022 07:48 AM (IST)FacebookTwitterWhatsappGoogle NewsLeopard Trapped in Cage : अमरोहा में पिंजरे में कैद हुआ तेंदुआ। फोटो दैनिक जागरण
जागरण संवाददाता, अमरोहा। Leopard Trapped in Cage : अमरोहा के मंडी धनौरा क्षेत्र में दहशत का पर्याय बना तेंदुआ बच्चे पर हमले के 24 घंटे बाद पिंजरे में कैद हो गया। वन विभाग ने पहले से ही जंगल में पिंजरा लगा रखा था। तेंदुए के पिंजरे में कैद होने से वन विभाग और ग्रामीणों ने राहत की सांस ली है। 
वन विभाग की टीम ने मौके पर पहुंचकर पिंजरे को अपने कब्जे में ले लिया। आला अधिकारियों के निर्देश पर अग्रिम कार्रवाई किए जाने की बात कही जा रही है। क्षेत्र के करीब एक दर्जन गांवों में पिछले एक महीने से तेंदुआ की दहशत है। इन ग्रामों में तेंदुआ लगातार जंगल में विचरण कर रहा था। 
     
    

शुक्रवार की देर शाम साढे सात बजे तेंदुआ ने ग्राम जूझेला चक में सात वर्षीय आलोक यादव पर हमला बोल दिया था। तेंदुआ आलोक को जबड़े में दाबकर गन्ने के खेत में ले जा रहा था। इस दौरान चीख-पुकार मचने पर मौके पर पहुंचे ग्रामीणों को देखकर तेंदुआ भाग खड़ा हुआ था।
तेंदुआ के हमले में आलोक घायल हो गया था। घटना को लेकर क्षेत्र में दहशत का माहौल था। इस क्रम में शनिवार की सुबह दस बजे बजे तेंदुआ गांव के ही प्राथमिक विद्यालय में पेड़ पर देखा गया था। जिसके बाद यहां भी दहशत फैल गई थी। शाम करीब साढे तीन बजे वन विभाग में गांव में पिंजरा लगाया था।

रात्रि में लगभग आठ बजे तेंदुआ वन विभाग द्वारा लगाए गए पिंजरे में कैद हो गया। तेंदुआ की दहाड़ सुनकर ग्रामीण लाठी डंडे लेकर मौके पर पहुंचे। तेंदुआ को देखकर ग्रामीण हक्के बक्के रह गए। आनन फानन में ही इसकी सूचना वन विभाग के अधिकारियों व कर्मचारियों को दी गई है।
वन क्षेत्राधिकारी संजय कुमार चौधरी टीम के साथ मौके पर पहुंचे। यहां उन्होंने पिछले को अपने कब्जे में ले लिया। उन्होंने बताया कि आला अधिकारियों के निर्देश पर तेंदुए को कहां छोड़ना है, यह कार्रवाई की जाएगी।