लगातार वर्षा से बढ़ी परेशानी, कीचड़ से सनी शहर की सड़केंविगत तीन दिनों से रुक-रुक कर हो रही लगातार वर्षा से नगर के लोगों की परेशानी बढ़ गई है। वर्षा के कारण शहर में जगह-जगह पानी जम गया है। पानी और कीचड़ के कारण राहगीरों को परेशानी हो रही है। नगर की सफाई व्यवस्था दुरुस्त नहीं होने से सड़कों किनारे लगे कूड़े कचरे मुसीबत का सबब बने हैं।By JagranEdited By: Published: Wed, 03 Aug 2022 12:23 AM (IST)Updated: Wed, 03 Aug 2022 12:23 AM (IST)FacebookTwitterWhatsappGoogle Newsलगातार वर्षा से बढ़ी परेशानी, कीचड़ से सनी शहर की सड़केंबेतिया । विगत तीन दिनों से रुक-रुक कर हो रही लगातार वर्षा से नगर के लोगों की परेशानी बढ़ गई है। वर्षा के कारण शहर में जगह-जगह पानी जम गया है। पानी और कीचड़ के कारण राहगीरों को परेशानी हो रही है। नगर की सफाई व्यवस्था दुरुस्त नहीं होने से सड़कों किनारे लगे कूड़े कचरे मुसीबत का सबब बने हैं। नगर के कई इलाकों में जगह-जगह कूड़े का अंबार लगा है। बेसहारा पशु इन कचरे को बिखेरकर मुसीबत और बढ़ा दिए हैं। गीले कचरे से बदबू निकल रही है। जिससे इन इलाकों से लोगों का गुजरना कठिन हो गया। गंदगी के कारण मीना बाजार, अस्पताल रोड, राज देवढ़ी परिसर आदि इलाकों में पैदल चलना मुश्किल हो गया है। कमलनाथ नगर के पप्पू मिश्र, उत्तरवारी पोखरा के सुमन कुमार, कोइरीटोला के राजेश यादव ने कहा कि नगर निगम की ओर से शहर की नियमित सफाई नहीं हो रही है। कुछ लोग घरों से निकलने वाले कूड़े को सड़क किनारे ही फेंक देते हैं। इस कारण बरसात के दिनों में और परेशानी बढ़ गई है।  

 ------------------------------ 
     
    
 अगले तीन दिनों तक बारिश की संभावना
 जिले में अगले तीन दिनों तक कई स्थानों पर बारिश होने की संभावना जताई गई है। मौसम विभाग से प्राप्त सूचना के अनुसार तीन और चार अगस्त को जिले के कई स्थानों पर हल्की वर्षा हो सकती है। कृषि विज्ञान केंद्र माधोपुर के कृषि वैज्ञानिक डा. धीरू कुमार तिवारी ने बताया कि तीन और चार अगस्त को कुछ स्थानों पर बारिश होने की संभावना है। जबकि पांच और छह अगस्त को जिले के एक-दो स्थानों पर हल्की बारिश हो सकती हैं। अगले दो-तीन दिनों में मौसम में व्यापक बदलाव की कोई संभावना नहीं है। दो-तीन दिनों से लगातार हो रही वर्षा के कारण जिले के कई नदियों का जल स्तर बढ़ गया है। हालांकि वर्षा को लेकर किसानों में खुशी का माहौल है। 
 -----------------------------
 कोट --
 नगर की नियमित सफाई हो रही है। लगातार वर्षा के बाद भी जलजमाव जैसी स्थिति नहीं है। नगर के लोगों की सुविधा के लिए नगर निगम तत्पर है। इस दिशा में कार्रवाई हो रही है।
 लक्ष्मण प्रसाद, नगर उपायुक्त, बेतिया।