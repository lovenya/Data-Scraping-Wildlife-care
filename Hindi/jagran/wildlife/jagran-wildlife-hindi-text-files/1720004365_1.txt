Almora News: आपसी संघर्ष करते रिहायशी इलाके में पहुंचे दो तेंदुए, ग्रामीणों में दहशतग्रामीणों के दूर से शोर मचाने के बावजूद तेंदुए खेत में ही डटे रहे। जब संघर्ष मं गुलदार घायल हो गए तो वह खेतों में ही घंटों पड़े रहे। ग्रामीणों ने इसकी सूचना वन विभाग व राजस्व पुलिस की टीम को दी।By Prashant MishraEdited By: Published: Fri, 12 Aug 2022 11:35 PM (IST)Updated: Fri, 12 Aug 2022 11:35 PM (IST)FacebookTwitterWhatsappGoogle Newsवन विभाग व ट्रेंकुलाइजर की टीम ने काफी खोजबीन की लेकिन गुलदार हत्थे नहीं चढ़े।
जागरण संवाददाता, चौखुटिया (अल्मोड़ा) : आपसी संघर्ष करते हुए दो गुलदार रामपुर के पास रीवाड़ी गांव से सटे खेतों में आ पहुंचे। इससे ग्रामीणों में दहशत फैल गई। दोनों गुलदार घायल अवस्था में घंटों खेतों में पड़े रहे। जिससे ग्रामीण दिन भर डरे सहमे रहे। 
वन विभाग व ट्रेंकुलाइजर की टीम ने काफी खोजबीन की लेकिन गुलदार हत्थे नहीं चढ़े। अब वन विभाग गुलदार को पकड़ने के लिए क्षेत्र में पिजड़ा लगा रहा है। 
     
    

शुक्रवार को दो गुलदार आपस में लड़ते हुए आदम बस्ती में पहुंच गए। रीवाड़ी के ग्रामीणों की नजर सुबह जैसे ही पास के खेतों में विचरण कर रहे दो तेंदुओं पर पड़ी, तो एकाएक दहशत का माहौल बन गया। ग्रामीणों के दूर से शोर मचाने के बावजूद तेंदुए खेत में ही डटे रहे। जब संघर्ष मं गुलदार घायल हो गए तो वह खेतों में ही घंटों पड़े रहे। 
ग्रामीणों ने इसकी सूचना वन विभाग व राजस्व पुलिस की टीम को दी। राजस्व और वन विभाग के कर्मचारी भी पूरा दिन मौके पर मौजूद रहे। शाम करीब साढ़े पांच बजे लेकिन ट्रेंकुलाइजर की टीम व वन विभाग की एक टीम पिंजड़ा लेकर पहुंची। लेकिन तब तक गुलदार खेतों से कहीं भाग चुके थे। इसके बाद वन विभाग ने संभावित क्षेत्र में पिंजड़ा लगा दिया है। ताकि गुलदार को पकड़ा जा सके।

टीम में यह रहे मौजूद
सूचना पर सुबह से ही राजस्व उपिनरीक्षक चंदन सिंह बिष्ट, फोरेस्टर चंद्र शेखर त्रिपाठी, महेश जोशी, वन बीट अधिकारी विद्या नैनवाल, ट्रेंकुलाइजर की टीम के इंजार्च भुवन लाल टम्टा, वन क्षेत्राधिकारी मनमोहन तिवाड़ी मौके पर पहुंचे। जो पूरे दिनभर वहीं तैनात रहे तथा गुलदारों की गतिविधि पर नजर गड़ाए रहे।
वन क्षेत्राधिकारी विक्रम कैड़ा ने बताया कि आपस में लड़ते हुए गुलदार आदम बस्ती में पहुंच गए। घायल होने के कारण वह वहीं खेतों में पड़े रहे। जब थोड़ा ठीक हुए होंगे तो जंगल की ओर भाग गए होंगे। उनकी गतिविधि पर नजर रखी जाएगी।