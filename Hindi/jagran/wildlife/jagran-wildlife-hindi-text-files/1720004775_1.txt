Delhi: असोला अभ्यारण्य में दिखे तेंदूए के दो नवजात शावक, वन्यजीवों में रुचि रखने वाले लोगों में खुशी का माहौलदिल्ली के असोला वन्यजीव अभ्यारण्य में तेंदुए के दो नवजात शावकों को देखा गया है। वन अधिकारियों का कहना है कि तेंदुए के इन शावकों को दो तीन दिन पहले वीडियो ट्रैप के माध्यम से देखा गया है। By Rajneesh kumar pandeyEdited By: Abhi MalviyaPublished: Thu, 05 Jan 2023 09:05 PM (IST)Updated: Thu, 05 Jan 2023 09:05 PM (IST)FacebookTwitterWhatsappGoogle Newsवन्यजीव विशेषज्ञों के मुताबिक ये शावक 30 दिन के अंदर के लग रहे हैं।
नई दिल्ली, जागरण संवाददाता। राजधानी के दक्षिणी जिले में असोला वन्यजीव अभ्यारण्य में तेंदुए के दो नवजात शावकों को देखा गया है। वन अधिकारियों का कहना है कि तेंदुए के इन शावकों को दो तीन दिन पहले वीडियो ट्रैप के माध्यम से देखा गया है। इससे राजधानी के वन अधिकारियों और वन्यजीवों में रुचि रखने वाले लोगों को खुशी का माहौल है। 
बताया जा रहा है कि यह पहली बार जब राजधानी दिल्ली में दो नवजात शावकों को देखा गया है। इससे पहले भी वन अधिकारी अभ्यारण्य में शावकों के होने का दावा कर चुके हैं। हालांकि तब इसकी पुष्टि नहीं हो सकी थी। 
     
    

अबयारण्य में ही पैदा हुए शावक
गौरतलब है कि असोला वन्यजीव अभ्यारण्य के उपराज्यपाल द्वारा कराए गए कायाकल्प को इसके पीछे एक बड़ा कारण माना जा रहा है। वन अधिकारियों का मानना है कि कैमरा ट्रैप के माध्यम से देखे गए दोनों शावक अभयारण्य में ही पैदा हुए हैं। कैमरा ट्रैप के माध्यम से रिकार्ड किए गए एक वीडियो में दो शावकों को एक बड़े बिलनुमा जगह के अंदर से बाहर निकलते हुए देखा गया है।

वन अधिकारियों के लिए बड़ी उपलब्धि
वन्यजीव विशेषज्ञों के मुताबिक ये शावक 30 दिन के अंदर के लग रहे हैं। हालांकि इसको लेकर वन अधिकारियों में खुशी का माहौल है और इसे वे एक बड़ी उपलब्धि मान रहे हैं। उनका कहना है कि तेंदुए के शावकों के अभ्यारण्य में पैदा होने से इस बात के संकेत मिल रहे हैं कि अभ्यारण्य का वातावरण व माहौल उनके अनुकूल है। अभ्यारण्य में किशोर तेंदुओं को तो पहले भी देख जा चुका है लेकिन यह पहली बार है कि असोला अभ्यारण्य में नवजात शावकों को देखा गया है।

यह भी पढ़ें- मेरठ में शावक के पास आकर लौट गई मादा तेंदुआ, वन विभाग कर रहा है मां से मिलाने की कोशिशें