ओडिशा: कुलडीहा वन्यजीव अभयारण्य में एक साल में 6 हाथि‍यों की मौत, प्रदेश में तीन साल में 245 ने तोड़ा दमElephant Death Toll बालेश्वर जिले का कुलडीहा वन्यजीव अभयारण्य जो कभी हाथियों के लिए सुरक्षित स्थान था अब यह स्थान हाथियों का कब्रगाह बन गया है। अभयारण्य में एक वर्ष में छह हाथियों की मौत हुई है। वन और पर्यावरण मंत्री प्रदीप अमात ने ये आंकड़े साझा किए। (फाइल फोटो)By Sheshnath  RaiEdited By: Prateek JainPublished: Wed, 01 Mar 2023 05:42 PM (IST)Updated: Wed, 01 Mar 2023 05:42 PM (IST)FacebookTwitterWhatsappGoogle Newsअभयारण्य में एक वर्ष में छह हाथियों की मौत हुई है।
भुवनेश्वर, जागरण संवाददाता: बालेश्वर जिले का कुलडीहा वन्यजीव अभयारण्य, जो कभी हाथियों के लिए सुरक्षित स्थान था, अब यह स्थान हाथियों का कब्रगाह बन गया है। अभयारण्य में एक वर्ष में छह हाथियों की मौत हुई है। 
वन और पर्यावरण मंत्री प्रदीप अमात द्वारा साझा किए गए आंकड़ों के अनुसार, पिछले तीन वर्षों में ओडिशा में 245 हाथियों की मौत हुई है। इसका मतलब है, हर साल औसतन 82 हाथियों की मौत हो जाती है। 
     
    

6 हाथियों की मौत अवैध शिकार के कारण हुई: पर्यावरण मंत्री
पशु प्रेमियों सहित कई लोगों को आश्चर्यचकित करने वाली बात यह थी कि मंत्री ने कहा कि 245 हाथियों में से केवल छह की मौत अवैध शिकार के कारण हुई।
जानकारी के मुताबिक, एक बीमार मादा हाथी की एक दिन पहले मौत हो गई थी, जबकि अन्य एक बीमार नर हाथी वर्तमान में अभयारण्य में जीवन एवं मृत्यु से संघर्ष कर रहा है।
हाथियों की लगातार हो रही मौतों ने अभयारण्य की सुरक्षा व्यवस्था पर कई सवाल खड़े कर दिए हैं। वहीं, दूसरी ओर पशु प्रेमियों ने इसके लिए हाथियों का शिकार किए जाने की वारदातों को जिम्मेदार ठहराया है।

अधिकारी नकार रहे शिकार की बात
हालांकि, संबंधित अधिकारी इसे स्वीकार करने को तैयार नहीं हैं। पूर्व वन्यजीव वार्डन प्रकाश चंद्र मर्दराज ने अवैध शिकार का संकेत देते हुए कहा कि कुलडीहा वन्यजीव अभयारण्य में करंट लगने और जहर देने का कोई मामला नहीं है।
बालेश्वर के डीएफओ सुमित कर ने कहा कि हाथियों की मौत दो तरह की होती है। एक प्राकृतिक है और दूसरा अवैध शिकार के कारण है। यदि कोई शिकार से मृत्यु होती है तो हम इसके बारे में जानते हैं। पिछले कुछ महीनों के दौरान शिकार का कोई मामला सामने नहीं आया है।

पर्यावरणविद बिश्वजीत महांती ने रिपोर्ट पर जताई आपत्ति
पर्यावरणविद बिश्वजीत महांती ने कहा है कि कि वन एवं पर्यावरण मंत्री द्वारा साझा की गई जानकारी पूरी तरह से गलत है। तीन साल में 245 हाथियों की मौत की बात सही है, लेकिन अवैध शिकार से संबंधित मौतें दिए गए आंकड़े के आधे से अधिक होंगे।