Odisha: पक्षियों से गुलजार है चिल्का, पिछले साल की तुलना में 57 हजार से अधिक पक्षी उठा रहे चिल्का झील का लुत्फएशिया की सबसे बड़ी खारे पानी की झील चिल्का में इस साल 184 प्रजातियों के 11 लाख 31 हजार 929 रंग-बिरंगे पक्षियों का समागम हुआ है। यह संख्या पिछले साल की तुलना में 57 हजार 756 ज्यादा है।By Jagran NewsEdited By: Mohit TripathiPublished: Thu, 05 Jan 2023 04:17 PM (IST)Updated: Thu, 05 Jan 2023 04:17 PM (IST)FacebookTwitterWhatsappGoogle Newsपंक्षियों से गुलजार हुआ चिलिका झील, पिछले साल की तुलना में पचास हजार से अधिक पंक्षी।
भुवनेश्वर, जागरण संवाददाता: एशिया की सबसे बड़ी खारे पानी की झील चिल्का में इस साल 184 प्रजातियों के 11 लाख 31 हजार 929 रंग-बिरंगे पक्षियों का समागम हुआ है। यह संख्या पिछले साल की तुलना में 57 हजार 756 ज्यादा है। इस साल पक्षियों की स्वर्ग स्थली कहे जाने वाली चिल्का झील के केवल नलाबण में 98 प्रजातियों के 3 लाख 42 हजार पक्षी मिले हैं। यह जानकारी डीएफओ पी. राम स्वामी ने दी है। उन्होंने कहा है कि इस वर्ष चिलका झील में पक्षियों की संख्या में बढ़ोत्तरी होना खुशी की बात है। 

जानकारी के मुताबिक चिल्का वन्यजीव विभाग और चिल्का विकास प्राधिकरण के सहयोग से बुधवार को पूरे चिल्का परिसर में एक दिवसीय पक्षी गणना कार्यक्रम आयोजित किया गया था। पूरे चिल्का को 5 जोन बालूगांव, चिलिका, टांगी, रंभा और सतपाड़ा में बांटा गया था। इस पक्षी गणना के लिए 21 टीमों में करीब 147 कर्मचारियों को लगाया गया था। 
     
    
इस साल चिल्का में सबसे अधिक 2 लाख 729 नर्दन पिंटेल की थी। इसके अलावा गर्डवाल पक्षियों की संख्या दो लाख और यूजियन पक्षियों की संख्या 1 लाख 30 हजार थी। इसी तरह, 37,000 लोकप्रिय और आकर्षणीय राजहंस देखे गए हैं। उसी तरह से 69 प्रजातियों के देशी पक्षियों की संख्या 38 हजार 880 है। 5 रेंजों में से, बालुगां रेंज के तहत नलबण में पक्षियों की संख्या सबसे अधिक है पायी है, जबकि रंभा रेंज में 1 लाख 50 पक्षी मिले हैं।

बुधवार की जनगणना के दौरान डीएफओ पी.राम स्वामी, बॉम्बे नेचुरल हिस्ट्री सोसाइटी के निदेशक सत्य सेलवन, बालूगांव वन्यजीव विभाग एसीएफ प्रशांत कुमार पंडा और बरहमपुर आरआरसीसी एएफ प्रशांत कुमार मिश्रा के साथ बालूगांव, टांगी, रंभा और सतपाड़ा रेंज के सभी कर्मचारियों के साथ-साथ विभिन्न विश्वविद्यालयों और कॉलेजों के लगभग 100 छात्र गणना में शामिल थे।