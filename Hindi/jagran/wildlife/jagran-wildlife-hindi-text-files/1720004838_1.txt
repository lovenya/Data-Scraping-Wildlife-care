Jamui: गरही जलाशय में पहली बार प्रवासी पक्षी पैसिफिक गोल्डन प्लोवर का दिखा झुंड, 3 भागों में बंटकर हुई गणनाBird Counting जल पक्षियों की गणना के दौरान जिला के गरही जलाशय में पहली बार प्रवासी पक्षी पैसिफिक गोल्डन प्लोवर का झुंड देखा गया। यह विदेशी पक्षी है जो पहली बार यहां देखने को मिला। वैसे यह पक्षी पूरे बिहार में भी शायद ही कभी-कभार दिखता है। (फोटो- जागरण)By Arvind  KumarEdited By: Prateek JainPublished: Mon, 06 Feb 2023 12:46 PM (IST)Updated: Mon, 06 Feb 2023 12:46 PM (IST)FacebookTwitterWhatsappGoogle Newsगरही जलाशय में पैसिफिक गोल्डन प्लोवर का झुंड देखा गया।
झाझा (जमुई), संवाद सूत्र: जल पक्षियों की गणना के दौरान जिला के गरही जलाशय में पहली बार प्रवासी पक्षी पैसिफिक गोल्डन प्लोवर का झुंड देखा गया। यह विदेशी पक्षी है, जो पहली बार यहां देखने को मिला। वैसे यह पक्षी पूरे बिहार में भी शायद ही कभी-कभार दिखता है। ऐसे पक्षियों के लिए तो गरही जलाशय स्वर्ग है। 
पिछले वर्ष हिमालयी क्षेत्र में पाए जाने वाले व्हाइट कैप्ड वाटर रेड स्टार्ट यहां दिखा था। इस वर्ष भी स्पिल वे के पास देखा गया है। लगता है कि यहां इस प्रजाति का निरंतर प्रवास होता है। अन्य प्रवासी पक्षियों में लालसर, राजहंस (बार हेडेड गूज), कूट, ग्रेट क्रेस्टेड ग्रीब, लिटिल रिंग प्लोवर, केंटिश प्लोवर, ग्रीन शैंक, मार्श सैंडपाइपर, टेमिंक स्टिंट, ब्लू रॉक थ्रश, ओस्प्रे, ग्रे वैगटेल (सलेटी खंजन) तथा स्थानीय पक्षियों में व्हाइट आईबिस, ब्लैक आईबिस, बगुले और छोटी सिल्ली आदि दिखे । 
     
    

तीन भागों में बंटकर हुई गणना
गरही जलाशय होने के कारण यहां तीन दलों ने क्षेत्र बांटकर नावों से और पैदल भ्रमण कर पक्षियों की गणना की । एक दल का नेतृत्व सहायक वन संरक्षक मेघा यादव ने कि‍या। दूसरी नाव पर अरविंद मिश्रा पक्षी प्रेमियों के साथ सवार थे। वहीं, तीसरे दल का नेतृत्व दीपक कुमार झुन्नू कर रहे थे। जिन्‍होंने गरही स्पिल वे से लेकर रूपावेल के छोर तक इस जलाशय का भ्रमण किया। हालांकि, जमुई जिले के अन्य जलाशयों की तरह गरही में भी जल का विस्तार और संचयन अत्यंत कम था और पक्षियों की संख्या भी थोड़ी कम देखी गई। सिकुड़े हुए जलाशय में मछली के शिकार के लिए आवागमन के बाद शायद यहां पक्षियों को ठहरने के लिए स्थान की कमी रह गई ।


एक दर्जन सदस्य लगे है गणना में
इस अध्ययन दल में अरविंद मिश्रा, मेघा यादव, दीपक कुमार झुन्नू, आशुतोष कुमार, आशु मिश्रा और जमुई के प्रशिक्षित बर्ड गाइड्स संदीप कुमार, रविन्द्र कुमार, पिंटू कुमार यादव, युगल कुमार, श्याम सुंदर यादव, मनीष कुमार यादव, अवधेश कुमार, बमबम कुमार, सनोज कुमार, प्रदीप कुमार आदि के साथ शामिल थे। इनके अलावा वन रक्षी सुमन कुमार सुमन और सौरभ कुमार ने भी इस जल पक्षी गणना में हिस्सा लिया, जिन्होंने पक्षियों के बारे में काफी जानकारी हासिल की।

महावीर जन्म स्थली में पक्षियों के लिए दिया जा सकता है बढ़ावा

भगवान महावीर की जन्म स्थली लछुआर के साथ ही गरही जलाशय में पक्षियों के लिए भी प्राकृतिक पर्यटन को बढ़ावा दिया जा सकता है। रविवार को नागी एवं नकटी पक्षी आश्रनीय का पक्षी गणना का कार्य प्रारंभ हुआ।
यह भी पढ़ें- Samadhan Yatra In Banka: सीएम नीतीश कुमार की सुरक्षा में मुर्दे भी रहेंगे तैनात! सामने आई बड़ी लापरवाही