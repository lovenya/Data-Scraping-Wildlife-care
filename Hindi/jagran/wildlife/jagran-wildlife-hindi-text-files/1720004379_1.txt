जौनपुर और मीरजापुर में उत्तर प्रदेश अधीनस्थ सेवा चयन आयोग की वन रक्षक व वन्य जीव रक्षक परीक्षा में कई अभ्‍यर्थी पकड़ाए, पढ़ें...जौनपुर और मीरजापुर जिले में उत्तर प्रदेश अधीनस्थ सेवा चयन आयोग की वन रक्षक और वन्य जीव रक्षक परीक्षा में कई अभ्‍यर्थी पकड़ाए हैं। जौनपुर में सर्वाधिक तीन तो मीरजापुर में एक अभ्‍यर्थी नकल करते पकड़ा गया है। By Abhishek SharmaEdited By: Published: Sun, 21 Aug 2022 03:27 PM (IST)Updated: Sun, 21 Aug 2022 03:27 PM (IST)FacebookTwitterWhatsappGoogle Newsजौनपुर और मीरजापुर में कई अभ्‍यर्थी नकल करते पकड़ गए हैं।
जौनपुर/ मीराजपुर, जागरण संवाददाता। जौनपुर‍ जिले में सर्वाधिक महिला समेत तीन अभ्यर्थी इलेक्ट्रानिक डिवाइस से नकल करते पकड़ाए हैं। उत्तर प्रदेश अधीनस्थ सेवा चयन आयोग की तरफ से आयोजित वन रक्षक व वन्य जीव रक्षक सामान्य चयन परीक्षा में रविवार को तीन अलग-अलग केंद्रों से एक महिला समेत तीन अभ्यर्थियों को इलेक्ट्रानिक डिवाइस से नकल करते पकड़ा गया। प्रसाद इंटरनेशनल स्कूल पचहटिया स्थित केंद्र से पकड़ी गई नकलची का नाम कल्पना पटेल निवासी रमईपुर फूलपुर प्रयागराज बताया जा रहा है। उसके पास से कान में लगा एक डिवाइस मिला। 

जौनपुर में उत्तर प्रदेश अधीनस्थ सेवा चयन आयोग की तरफ से आयोजित वन रक्षक व वन्य जीव रक्षक सामान्य चयन परीक्षा में रविवार को तीन अलग-अलग केंद्रों से एक महिला समेत तीन अभ्यर्थियों को इलेक्ट्रानिक डिवाइस से नकल करते पकड़ा गया। इनके पास से हाइटेक इलेक्ट्रानिक उपकरण मिले। इसको मास्टर कार्ड से कनेक्ट करके कान के अंदर ब्लूटूथ से छोटी सी डिवाइस लगाई गई थी। पुलिस ने केंद्रों पर से नकलचियों को हिरासत में लेकर विधिक कार्रवाई की। 
     
    

वहीं मीरजापुर में उत्तर प्रदेश अधीनस्थ सेवा चयन आयोग की वन रक्षक एवं वन्य जीव रक्षक सामान्य चयन प्रतियोगितात्मक परीक्षा रविवार को 17 केंद्रों पर हुई। राजस्थान इंटर कालेज में स्टैटिक मजिस्ट्रेट व सीओ चकबंदी अतुल कुमार यादव ने वाराणसी निवासी परीक्षार्थी अनिल यादव पुत्र पंचम यादव रोल नंबर 00086918 को इलेक्ट्रानिक डिवाइस ब्लूटूथ से नकल करते पकड़ा। परीक्षार्थी को कटरा कोतवाली कटरा के सुपुर्द किया गया। केंद्र व्यवस्थापक अजय कुमार तिवारी ने बताया कि परीक्षार्थी पर एफआइआर थाना कटरा नियमानुसार विधिक कार्रवाई की जा रही है।


उत्तर प्रदेश अधीनस्थ सेवा चयन आयोग के द्वारा वन रक्षक वन जीव रक्षक सामान्य चयन प्रतियोगितात्मक परीक्षा 2019 मीरजापुर के 17 केंद्रों पर रविवार को हुई। परीक्षा में पंजीकृत 7224 में से 3532 परीक्षार्थी शामिल हुए, जबकि 3692 ने परीक्षा छोड़ दी। सुचितापूर्ण परीक्षा संपन्न कराने के लिए जिलाधिकारी प्रवीण कुमार लक्षकार ने छह सेक्टर मजिस्ट्रेट व 17 स्टैटिक मजिस्ट्रेट तैनात किया है। जिलाधिकारी ने बसंत इंटर कालेज, बीएलजे इंटर कालेज में निरीक्षण किया। जिलाधिकारी ने परीक्षार्थियों का आइकार्ड व प्रवेश पत्र से फोटो पता आदि का मिलान कर देखा। बंसत इंटर कालेज में कक्ष निरीक्षक के आइकार्ड न लगाने पर कड़ी नाराजगी जताया।

एडीएम वित्त व राजस्व शिव प्रताप शुक्ला में बीएलजे इंटर कालेज, एएस जुबिली इंटर कालेज, राजस्थान इंटर कालेज, आदर्श इंटर कालेज आदि केंद्रों पर निरीक्षण किया। पहली पाली में परीक्षा शांतिपूर्ण तरीके से हुई। परीक्षा केंद्र पर प्रवेश से पूर्व परीक्षार्थियों की कड़ी जांच की गई। इलेक्ट्रानिक डिवाइस ले जाने पर पाबंदी के चलते परीक्षार्थियों की मेटल डिटेक्टर से जांच की गई। इसके बाद ही परीक्षा केंद्र पर प्रवेश कराया गया। परीक्षार्थियों की निगरानी के लिए सीसी टीवी कैमरे की निगरानी में परीक्षा कराई जा रही है। परीक्षा केंद्राें के आस-पास स्थित फोटो कापी की दुकानों को पहले ही बंद करा दिया गया था।

महिला अभ्यर्थी से पूछताछ के बाद युवक हिरासत में
प्रसाद इंटरनेशनल स्कूल में नकल करते पकड़ी गई महिला अभ्यर्थी से पूछताछ व लोकेशन के आधार पर पुलिस बाइक से निकली। पुलिस थोड़ी देर बाद एक अन्य युवक को पकड़ लाई। महिला अभ्यर्थी को सामने लाकर पूछताछ करने पर कोई जानकारी नहीं मिल सकी, जिसके बाद उसे छोड़ दिया गया। आरोपित महिला अभ्यर्थी को छिपाकर साथ ले गई। स्कूल के प्रिंसिपल मिस्टर पीटर ने भी किसी प्रकार की जानकारी नहीं दी। डीआइओएस ने कार्यालय में पहुंचे मीडियाकर्मियों को बाहर करवा दिया।