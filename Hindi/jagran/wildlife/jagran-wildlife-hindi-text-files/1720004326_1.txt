हस्तिनापुर अभ्यारण्य: प्रदेश की सबसे बड़ी वन्य जीव सैंक्चुअरी में आपका स्वागत हैहस्तिनापुर अभ्यारण्य  ओडीओडी योजना-एक जिला एक पर्यटन में चुना हस्तिनापुर अभ्यारण्य । 2073 वर्गकिमी क्षेत्रफल में फैला है वन्य जीव विहार । पांच जिलों को छूती 2073 वर्गकिमी क्षेत्रफल में फैली सैंक्चुरी में भरपूर जैव विविधता है।

By Taruna TayalEdited By: Published: Mon, 01 Aug 2022 02:02 PM (IST)Updated: Mon, 01 Aug 2022 02:02 PM (IST)FacebookTwitterWhatsappGoogle Newsएक जिला एक पर्यटन में चुना हस्तिनापुर अभ्यारण्य।
मेरठ, जागरण संवाददाता। पर्यटन की गंगा बहाने के लिए प्रदेश सरकार ने नया भागीरथ संकल्प लिया है। एक जिला-एक डेस्टीनेशन कार्यक्रम के तहत मेरठ में हस्तिनापुर सैंक्चुअरी को चुना गया है। पांच जिलों को छूती 2073 वर्गकिमी क्षेत्रफल में फैली सैंक्चुरी में भरपूर जैव विविधता है। वन निगम जल्द ही इको टूरिज्म विकसित करेगा। यह धार्मिक, एतिहासिक एवं प्राकृतिक पर्यटन का संगम होगा। 
डाल्फिन देखने के लिए बनेंगे चार केंद्र 
     
    

 डीएफओ राजेश कुमार ने बताया कि इको टूरिज्म के जरिए पर्यटकों को आकर्षित किया जाएगा। वन्य जीव अभ्यारण्य में जहां दस से ज्यादा तेंदुए, सैकड़ों की संख्या में बाहरसिंहा व चीतल समेत चार प्रकार के हिरन, लंगूर, लोमड़ी, जंगली सुअर, और नीलगाय बड़ी संख्या में हैं, वहीं गंगा नदी में बिजनौर से हस्तिनापुर होते हुए नरौरा तक घड़ियालों की बड़ी तादाद है। डाल्फिल की उछलकूद देखने के लिए मखदूमपुर, सिरजेपुर, कुंडा एवं खरखाली के रूप में चार ऐसे केंद्र चिन्हित किए गए हैं। इसे विकसित किया जाएगा। कछुओं की चार से ज्यादा प्रजातियां पाई जाती हैं। जहां कछुओं के पुनर्वास पर शोध हो रहा है, वहीं भविष्य में तेंदुआ रेस्क्यू सेंटर एवं सेजय वन में प्रस्तावित मिनी चिड़ियाघर भी इको टूरिज्म से जुड़ेगा। पर्यटकों को सैंक्चुअरी विहार कराने के लिए वन विभाग विशेष बंदोबस्त करेगा।

धूप सेंकते दिखेंगे घड़ियाल
 डब्लूडब्लूएफ की देखरेख में गंगा नदी में चार सौ से ज्यादा घड़ियाल छोड़ जा चुके हैं। बिजनौर से बलिया के बीच सबसे ज्यादा घड़ियाल हस्तिनापुर सेक्शन में मिलते हैं, जिन्हें सर्दियों में रेत पर धूप सेंकते देखा जा सकता है। यह पर्यटकों के लिए आकर्षण का केंद्र बनेगा। कई घड़ियालों में रेडियोकालर लगाकर उस पर रिसर्च की जा रही है।

पर्यटन की त्रिवेणी 
 डीएफओ ने बताया कि पुरातात्विक स्थलों से लेकर धार्मिक केंद्रों एवं वन्य जीव क्षेत्र को एक साथ दर्शनीय बनाया जाएगा। वन्य जीव विशेषज्ञों के मुताबिक हस्तिनापुर सैंक्चुअरी में जहां कई प्रजातियों के दुर्लभ पक्षी मिलते हैं, वहीं महाभारतकालीन अवशेषों को देखना भी रोमांचक अनुभव होगा। कई किलोमीटर में फैले इस क्षेत्र में कनेक्टीविटी बढ़ाने पर खास जोर होगा।