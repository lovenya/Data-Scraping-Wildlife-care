Kuno National Park: चीतों ने पूरा किया अपना क्‍वारंटाइन, अब बड़े बाड़े में छोड़ने की तैयारीये सभी आठ चीते 17 सितंबर को भारत आने के बाद से सेपरेट बाड़ों में रह रहे हैं। इन्‍हें बड़े बाड़ों में छोड़ने से पहले  बाड़े के इलेक्ट्रिफिकेशन और फेंसिंग को लेकर कुछ समस्‍याएं देखी गई थीं जिनका समाधान कर लिया गया है। By Jagran NewsEdited By: Arijita SenPublished: Sat, 05 Nov 2022 09:59 AM (IST)Updated: Sat, 05 Nov 2022 09:59 AM (IST)FacebookTwitterWhatsappGoogle Newsकूनो में चीते अब बड़े बाड़े में रहने के लिए तैयार
श्‍योपुर, जागरण आनलाइन डेस्‍क। मध्य प्रदेश (Madhya Pradesh) के कूनो राष्ट्रीय उद्यान (Kuno National Park) में बीते 17 सितंबर को प्रधानमंत्री नरेंद्र मोदी (Prime Minister Narendra Modi) के जन्‍मदिन के अवसर पर नामीबिया (Namibia) से आठ चीतों को लाकर छोड़ा गया। मालूम हो कि चीता एकमात्र बड़ा मांसाहारी पशु हैहै, जो भारत से पूरी तरह से विलुप्‍त हो चुका है। भारत ने वर्ष 1952 में ही खुद को चीता विलुप्‍त देश घोषित कर दिया था। 

चीतों ने पूरा किया अपना क्‍वारंटाइन पीरियड

इधर नामीबिया से कूनो नेशनल पार्क में लाए गए आठ अफ्रीकन चीते पिछले लगभग डेढ़ महीने से सेपरेट बाड़ों (Enclosures) में रह रहे हैं। इन चीतों ने एक माह से अधिक वक्‍त क्‍वारंटाइन (Quarantine) में रहकर बिता लिया है, लेकिन अभी तक इन्‍हें बड़े बाड़े में नहीं छोड़ा जा सका है। लेकिन अब इसकी तैयारियों को अंतिम रुप दिया जा रहा है। 
     
    


मध्य प्रदेश के कूनो राष्ट्रीय उद्यान में चीतों की होगी पूरी निगरानी, केंद्र ने गठित की 9 सदस्यीय टास्क फोर्स

आज तैयारियों का जायजा लेने विशेषज्ञों की टीम पहुंचेगी कुनो
चीतों को बड़े बाड़े में छोड़ने से पहले व्यवस्थाओं को देखने शनिवार को विशेषज्ञों की टीम कूनो पहुंचेगी। प्रबंधन के अनुसार चीता टास्क फोर्स समिति के सदस्यों द्वारा बताई गईं कमियों को दूर कर लिया गया है। जल्द ही चीतों को बड़े बाड़े में छोड़ा जाएगा। समिति की बैठक सात नवंबर को तय की गई है।
बड़े बाड़े में खुद ही अपना शिकार करेंगे चीते
कूनो लाए गए चीतों को अभी तक छोटे बाड़े में रही रखा गया है जहां उन्हें खाने में मांस दिया जा रहा है। ऐसे में वे अभी अपनी शैली के अनुरूप शिकार कर भोजन करने की प्रक्रिया से दूर हैं। चीतों को बड़े बाड़े में छोड़ने को लेकर तीन बार टास्क फोर्स समिति की बैठक हो चुकी है, लेकिन निर्णय नहीं हो सका है।

बड़े बाड़े की सुरक्षा व्‍यवस्‍था में पहले थी चूक
टास्क फोर्स समिति के सदस्यों ने 27 अक्टूबर को कूनो नेशनल पार्क भ्रमण कर बड़े बाड़े में सुरक्षा व्यवस्था को लेकर फेंसिंग और लाइट संबंधी कुछ खामियां बताईं थीं, जिनको कूनो प्रबंधन ने पूरा कर लिया है।


बड़े बाड़े में चीतों के शिकार के लिए कई वन्‍यजीव मौजूद  
डीएफओ पीके वर्मा ने बताया कि शनिवार को विशेषज्ञों की टीम कूनो का भ्रमण करेगी। अगर टीम तैयारियों से संतुष्ट नजर आई तो चीतों को बड़े बाड़े में छोड़ने को लेकर निर्णय लिया जाएगा।
प्रधान मुख्य वन संरक्षक (पीसीसीएफ) जेएस चौहान का कहना कि छह वर्ग किमी के घेरे में बनाए गए बड़े बाड़े में चीते शिकार को मारकर खाएंगे और प्रकृति के अनुरूप खुद को ढाल लेंगे।

बाड़े में पहले से ही हिरण, जंगली सुअर, नीलगाय और अन्य वन्य जीवों को चीतों के शिकार करने के लिए रखा गया है।
Kuno National Park में जल्‍द सुनाई देगी नन्‍हें चीतों की किलकारी, गर्भवती आशा का रखा जा रहा है खास ख्‍याल