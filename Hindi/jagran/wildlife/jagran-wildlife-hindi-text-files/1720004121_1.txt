'बाढ़ से निपटने के लिए योगी सरकार कटिबद्ध'रामलीला मैदान में बाढ़ नियंत्रण आपदा प्रबंधन चौपाल  समस्या होने पर पुलिस एवं प्रशासन को दें सूचना मिलेगी मददBy JagranEdited By: Published: Thu, 30 Jun 2022 10:31 PM (IST)Updated: Thu, 30 Jun 2022 10:31 PM (IST)FacebookTwitterWhatsappGoogle News'बाढ़ से निपटने के लिए योगी सरकार कटिबद्ध'बहराइच : रामलीला मैदान में गुरुवार को बाढ़ नियंत्रण आपदा प्रबंधन चौपाल लगाई गई। आपदा विशेषज्ञों की ओर से बाढ़ बचाव कार्यशाला का आयोजन हुआ। अध्यक्षता कर रहे जिलाधिकारी डा.दिनेशचंद्र ने कहा कि आपदा प्रभावितों की सहायता के लिए योगी सरकार कटिबद्ध है।  
 उन्होंने कहा कि आपदा से निपटने के लिए बाढ़ राहत चौकियों, शरणालयों, लंगर स्थलों, भूसा वितरण केंद्रों, चिकित्सा शिविरों के लिए स्थान चिह्नित कर लिए गए हैं। कटान प्रभावित गांवों पिपरा व कायमपुर में स्पर बनवाए जा चुके हैं। बेलहा-बेहरौली तटबंध की मरम्मत कराई जा चुकी है। पुलिस अधीक्षक केशव कुमार चौधरी ने कहा कि यदि किसी प्रकार की समस्या हो तो पुलिस एवं प्रशासन को सूचित करें। बौंडी में बाढ़ का पानी न रुके इसके लिए स्पर संख्या दो में बड़ी पुलिया का प्रस्ताव को शासन भेजने का आश्वासन डीएम ने दिया। 
     
    

 15 को मिली घरौनी 
 जिलाधिकारी ने अंजनी कुमार शुक्ल, विनोद कुमार, ललन, अमरीश, राजिदर, संतराम समेत 15 लोगों को घरौनी का वितरण किया। उन्होंने कहा कि किसी की वरासत नहीं हुई है तो तत्काल बताएं। सात दिनों में वरासत कराई जाएगी। डीएम ने बच्चों को टाफी बिस्कुट बांटे व उन्हें मन लगाकर पढ़ने को कहा। 
 ऐतिहासिक विरासत को संजोने की मांग
 पूर्व जिला शासकीय अधिवक्ता विजय कुमार कालिया ने बौंडी कस्बे की ऐतिहासिक धरोहरों को संजोने की मांग की है। उन्होंने कहा की 1857 के गदर में बौंडी नरेश हरदत्त सिंह सवाई ने बेगम हजरत महल को यहीं किले में शरण दी थी। किला जर्जर है, जिसके संरक्षण की जरूरत है। कुसुम के पेड़, रामरथ व संस्कृत विद्यालय के अनुरक्षण की जरूरत है। 
 आपदा मित्रों के साथ कार्यशाला
 डीएम ने जिला आपदा प्रशिक्षक सुनील कुमार व आपदा मित्रों के साथ बाढ़ बचाव कार्यशाला लगाई। कृत्रिम स्ट्रेचर बनाने, डूबे व्यक्ति के पेट से पानी निकालने, सर्पदंश से बचाव का पूर्वाभ्यास किया। जिले में 300 आपदा मित्र हैं, जिन्हें आपदा मित्र बनना है वह तहसील में रजिस्ट्रेशन कराएं।
 डीएम-एसपी ने किया थाने का निरीक्षण
 कार्यशाला के बाद डीएम व एसपी ने थाने का निरीक्षण किया। साफ-सफाई व दस्तावेजों को देखा। एसपी ने लंबित विवेचनाओं में तेजी लाने के निर्देश दिए। मरम्मत कार्य देख थानाध्यक्ष गणनाथ प्रसाद की तारीफ की।