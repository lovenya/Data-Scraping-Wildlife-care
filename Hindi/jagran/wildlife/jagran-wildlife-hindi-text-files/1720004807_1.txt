Bahraich: बारहसिंघा की खाल व सींग के साथ नेपाली तस्कर गिरफ्तार, आरोपित को कोर्ट ने 14 दिन की रिमांड पर भेजाबहराइच वन प्रभाग के अब्दुल्लागंज रेंज में दुर्लभ वन्यजीवों का शिकार कर खाल व सींग की तस्करी करने वाले तस्कर को रेंजर ने वन कर्मियों की टीम के साथ गिरफ्तार किया है। पकड़ा गया आरोपित नेपाल का रहने वाला है।By Arun DixitEdited By: Nirmal PareekPublished: Thu, 12 Jan 2023 08:28 PM (IST)Updated: Thu, 12 Jan 2023 08:28 PM (IST)FacebookTwitterWhatsappGoogle Newsबारहसिंघा की खाल व सींग के साथ नेपाली तस्कर गिरफ्तार
संसू, चर्दा (बहराइच): तराई में बार्डर एरिया और उसके आस-पास के जंगलों में वन्यजीव तस्करों की सक्रियता अब भी पूरी तरह खत्म नहीं हुई। बहराइच वन प्रभाग के अब्दुल्लागंज रेंज में दुर्लभ वन्यजीवों का शिकार कर खाल व सींग की तस्करी करने वाले तस्कर को रेंजर ने वन कर्मियों की टीम के साथ गिरफ्तार किया है। पकड़ा गया आरोपित नेपाल का रहने वाला है। 
फारेस्ट गार्ड की जंगल में गश्त के दौरान पकड़ा गया तस्कर
रेंजर हेमंतमणि त्रिपाठी ने बताया कि वन दारोगा शंभु यादव, फारेस्ट गार्ड रमेश खन्ना, वाचर मनोज सिंह, साबित राम व झोथू यादव के साथ जंगल में गश्त कर रहे थे। जंगल के अंदर एक नेपाली शिकारी के होने की भनक लगने पर तलाश की गई। कड़ी मशक्कत के बाद नेपाली युवक को घेराबंदी कर उसे पकड़ लिया गया। उसके झोले की तलाशी लेने पर एक बारहसिंघा की खाल व सींग बरामद किया गया। पकड़ा गया आरोपित काली प्रसाद निवासी ग्राम खड़ैचा बांके नेपाल का रहने वाला है। 
     
    

सीजेएम कोर्ट में खाल व सींग के साथ लाया गया आरोपित
बारहसिंघा की हत्या करने वाले आरोपित काली प्रसाद को सीजेएम शिवेंद्र कुमार मिश्र की अदालत में पेश किया गया। सीजेएम ने वन्यजीव संरक्षण अधिनियम के तहत 14 दिन की रिमांड स्वीकार करते हुए उसे जिला कारागार भेज दिया। वन विभाग के अधिवक्ता सुरेश यादव व बचाव पक्ष के अधिवक्ता ने रिमांड पर अपने-अपने तर्क रखे। सीजेएम ने दोनों की दलीलें सुनने के बाद आरोपित को जेल रवाना कर दिया।