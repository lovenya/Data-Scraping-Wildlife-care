वन्य जीवों के गलियारों की नए सिरे से होगी मैपिंग, बढ़ती आबादी को देख वन एवं पर्यावरण मंत्रालय ने छेड़ा अभियानकेंद्रीय वन एवं पर्यावरण मंत्रालय ने देशभर में वन्य जीवों के गलियारों की नए सिरे से मैपिंग करने और उन्हें सुगम बनाने की दिशा में कदम बढ़ाया है। इसकी शुरुआत हाथियों के पारंपरिक गलियारों को पहचानने और उन्हें बहाल करने के साथ की है।By Jagran NewsEdited By: Ashisha Singh RajputPublished: Sat, 29 Oct 2022 12:41 AM (IST)Updated: Sat, 29 Oct 2022 12:41 AM (IST)FacebookTwitterWhatsappGoogle Newsभारतीय वन्य जीव संस्थान की मदद से शुरू किया काम, फिलहाल हाथियों के 87 गलियारों पर फोकस
नई दिल्ली, जागरण ब्यूरो। वन्य जीवों की देश में पिछले कुछ वर्षों में बढ़ी संख्या भले ही उत्साहित करने वाली है, लेकिन विकास की दौड़ में वन्य जीवों के भ्रमण क्षेत्र बिखर गया है। उनके ज्यादातर ऐसे गलियारे छिन्न-भिन्न हो गए हैं, जिनसे होकर वे सालों-साल आते-जाते रहे हैं। हालांकि इस दिशा में कुछ प्रयास भी हुए हैं जो फिलहाल अपर्याप्त रहे हैं। 
पर्यावरण मंत्रालय ने देशभर में जीवों के उठाया कदम
ऐसे में केंद्रीय वन एवं पर्यावरण मंत्रालय ने देशभर में वन्य जीवों के गलियारों की नए सिरे से मैपिंग करने और उन्हें सुगम बनाने की दिशा में कदम बढ़ाया है। इसकी शुरुआत हाथियों के पारंपरिक गलियारों को पहचानने और उन्हें बहाल करने के साथ की है। वन एवं पर्यावरण मंत्रालय ने इसके लिए भारतीय वन्य जीव संस्थान की मदद ली है जो सेटेलाइट और दूसरी तकनीकों की मदद से इस काम में जुटा है। 
     
    


हाथियों के 87 गलियारों पर फोकस
हाथियों के गलियारे तैयार करने की दिशा में यह कदम इसलिए भी बढ़ाया गया है क्योंकि नई-नई सड़कों और रेल लाइनों के चलते आवाजाही की सबसे बड़ी दिक्कत हाथियों के सामने ही है। भारी-भरकम शरीर होने के चलते इन्हें ऊंचे-नीचे रास्तों पर चलने में दिक्कत होती है। खासकर इनके बच्चों को भारी समस्या होती है। मंत्रालय से जुड़े सूत्रों की मानें तो इस पहल के तहत अब तक हाथियों के करीब 87 गलियारों की पहचान की जा चुकी है।

रेलवे एवं सड़क परिवहन मंत्रालय के साथ लगातार बातचीत जारी
इन्हें सुगम बनाने के लिए रेलवे एवं सड़क परिवहन मंत्रालय के साथ लगातार बातचीत चल रही है। साथ ही नए प्रोजेक्टों की मंजूरी में इस बात का पूरा ध्यान भी रखा जा रहा है। इसके बाद जल्द ही बाघ और शेरों के गलियारों पर काम होगा। वैसे बाघों के गलियारों को लेकर नेशनल टाइगर कंजर्वेशन अथारिटी (एनटीसीए) काफी काम कर चुका है, लेकिन इसे और वैज्ञानिक तरीके से तैयार करने की योजना है।

वन्य जीव विशेषज्ञों ने बताया
वन्य जीवों के गलियारों को बहाल करने की मुहिम में जुटे वन्य जीव विशेषज्ञों की मानें तो इस काम को इसलिए भी पूरा करना जरूरी है क्योंकि इससे वन्य जीवों के साथ होने वाली दुर्घटनाएं थमेंगी।
साथ ही मनुष्यों के साथ होने वाला उनका संघर्ष भी थमेगा। अभी स्थिति यह है कि अपने पारंपरिक गलियारों के बिखर जाने से वन्य जीव एक वन क्षेत्र से दूसरे वन क्षेत्र में जाने के लिए भटक रहे है। यह मै¨पग उनके पुराने या फिर नए निर्मित गलियारों को ध्यान में रखकर की जा रही है।

यह भी पढ़ें- एफएटीएफ की सूची से पाकिस्तान के निकलने के बाद कश्मीर में आतंकी हमले की बढ़ी आशंका
यह भी पढ़ें- प्रधानमंत्री गरीब कल्याण योजना के लिए हर साल 108 मिलियन टन खाद्यान्न की जरूरत: पीयूष गोयल