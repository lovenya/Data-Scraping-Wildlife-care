Leopard in Amroha : अमरोहा में तेंदुए का आतंक, मलेशिया गांव में बछड़े को बनाया निवालाLeopard in Amroha  उत्तर प्रदेश के अमरोहा जिले के मंडी धनोरा क्षेत्र में तेंदुआ लगातार पशुओं को अपना निवाला बना रहा है। बुधवार रात तेंदुआ ने गांव मलेशिया में आबादी से चंद कदमों की दूरी पर घूम रहे निराश्रित बछड़े को अपना निवाला बना लिया। By Samanvay PandeyEdited By: Published: Thu, 07 Jul 2022 12:59 PM (IST)Updated: Thu, 07 Jul 2022 12:59 PM (IST)FacebookTwitterWhatsappGoogle NewsLeopard in Amroha : सुबह जाग होने पर जंगल में पड़े मिले अवशेष
जागरण संवाददाता, अमरोहा। Leopard in Amroha : उत्तर प्रदेश के अमरोहा जिले के मंडी धनोरा क्षेत्र में तेंदुआ लगातार पशुओं को अपना निवाला बना रहा है। बुधवार रात तेंदुआ ने गांव मलेशिया में आबादी से चंद कदमों की दूरी पर घूम रहे निराश्रित बछड़े को अपना निवाला बना लिया। गुरुवार सुबह जब गांव के लोग जंगल की तरफ गए तो उन्होंने अवशेष पड़े देखे। जिसको लेकर दहशत का माहौल है। वन विभाग को सूचना दे दी गई है। 

तेंदुआ लगातार कई दिन से क्षेत्र के ग्रामों में विचरण कर रहा है। चार दिन पहले टोनिया ग्राम में तेंदुआ ने एक बच्चे पर हमला कर उसे घायल कर दिया था। साथ कई ग्रामों में पशुओं का अपना निवाला बना चुका है। अब बुधवार की रात को गांव मलेशिया मैं आबादी से डेढ़ सौ मीटर की दूरी पर जंगल में घूम रहे एक बछड़े को तेंदुआ ने अपना निवाला बना लिया। 
     
    
गुरुवार सुबह जब गांव के लोग जंगल की तरफ गए तो उन्होंने बछड़े के अवशेष पड़े देखे। सूचना मिलने पर मौके पर ग्रामीणों की भीड़ जमा हो गई। जिसके बाद गांव में खौफ का माहौल है। इसी गांव में चार दिन पूर्व तेंदुआ ने चरण सिंह के बछड़े को निवाला बनाया था। ग्राम प्रधान हरीश यादव ने बताया कि गांव में घूम रहे निराश्रित बछड़े को तेंदुआ ने अपना निवाला बनाया है। वन विभाग को सूचना दे दी है।