वन्य जीवों से बचाव के टिप्स दिए, पटाखे की वितरितसंवाद सहयोगी रामकोट क्षेत्र में तेंदुओं की बढ़ती संख्या और उसके द्वारा निरंतर किए जा रहBy JagranEdited By: Published: Mon, 08 Aug 2022 04:52 AM (IST)Updated: Mon, 08 Aug 2022 04:52 AM (IST)FacebookTwitterWhatsappGoogle Newsवन्य जीवों से बचाव के टिप्स दिए, पटाखे की वितरितसंवाद सहयोगी, रामकोट: क्षेत्र में तेंदुओं की बढ़ती संख्या और उसके द्वारा निरंतर किए जा रहे किसानों और पशु मालिकों के पशुओं पर हमले की शिकायत के बाद वन्य जीव विभाग के डीएफओ विजय कुमार के निर्देश पर ब्लॉक अधिकारी जाकिर हुसैन व रतन सिंह ने गांव कोहड़ी ठयाल में जागरुकता शिविर का आयोजन किया। शिविर में सरपंच प्रदीप सिंह व डीडीसी सदस्य नारायण दत्त त्रिपाठी मुख्य रूप से उपस्थित रहे। 
 शिविर में सर सब्बल, अमूवाला, मकवाल, काह कच्छेड, गलक आदि गांव से आए लोगों ने तेंदुए द्वारा किए जा रहे नुकसान और लोगों में फैली दहशत के बारे में विभाग को अवगत करवाते हुए बताया कि तेंदुए के डर से लोग घरों से बाहर नहीं निकलते। तेंदुआ अब दिन में भी लोगों को नजर आ रहा है। बंदरो की संख्या भी इतनी ज्यादा बढ़ गई है कि वह फसलों और साग सब्जियों का नुकसान तो करते ही हैं लोगों से झपटमारी भी करते हैं। 
     
    

 विभाग के कर्मचारियों ने लोगों की शिकायतें सुनने के बाद शिकायतों को उच्चाधिकारियों तक पहुंचने का आश्वासन देते हुए तेंदुए और बंदरो को भगाने के लिए पटाखे वितरित किए। सरपंच ने क्षेत्र में तेंदुओं और बंदरो की बढ़ती संख्या पर चिता व्यक्त करते हुए बताया कि एक तरफ तेंदुए लोगों के पशुओं को निशाना बना रहे हैं, वहीं दूसरी तरफ बंदर फसलों को उजाड़ने में लगे हुए हैं। तेंदुए रात के समय आंगन और खेतों में बंधे पशुओं को उठा ले जा रहा है, जबकि बंदर दिन के उजाले में फसलों को नुकसान पहुंचा रहा है। उन्होंने विभाग से स्थानीय स्तर पर कंट्रोल रूम खोलने की मांग की। 
 मौके पर विभाग के कर्मचारी ने लोगों को वन्य जीवो से बचाव करने के टिप्स दिए।