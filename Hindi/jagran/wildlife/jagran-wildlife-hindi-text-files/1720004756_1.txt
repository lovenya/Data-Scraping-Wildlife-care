Himachal News: आग की लपटों से सुलग रहे कुल्लू के जंगल, हो रहा लाखों की वन संपत्ति का नुकसानफायर सीजन शुरू होते ही वन मे आग लगने से चुनौतियां बढ़ गई हैं। जिले के अलग-अलग क्षेत्रों में जंगल आग से धधक रहे हैं। आग के कारण वन विभाग जंगलों को बचाने में नाकाम साबित हो रहा है। इस कारण लाखों रुपये की वन संपदा को नुकसान पहुंचा है।By Jagran NewsEdited By: Sonu GuptaPublished: Thu, 29 Dec 2022 05:02 PM (IST)Updated: Thu, 29 Dec 2022 05:05 PM (IST)FacebookTwitterWhatsappGoogle Newsकुल्लू के जंगल आग से धधक रहे हैं
संवाद सहयोगी, कुल्लू: फायर सीजन शुरू होते ही वन मे आग लगने से चुनौतियां बढ़ गई हैं। जिले के अलग-अलग क्षेत्रों में जहां जंगल आग से धधक रहे हैं। आग के कारण वन विभाग जंगलों को बचाने में नाकाम साबित हो रहा है। इस कारण लाखों रुपये की वन संपदा को नुकसान पहुंचा है। इन दिनों रोजाना जंगल में आग लग रही है। 
सबसे अधिक आग की घटनाएं पार्वती वन मंडल में सामने आ रही हैं। कुल्लू के साथ लगते बिजली महादेव के साथ लगी आग तीन दिनों तक शांत नहीं हो पाई। तीन दिन के बाद बुधवार को वन विभाग ने राहत की सांस ली है। 
     
    

जंगल की आग से हुआ लाखों का नुकसान
कुल्लू जिला में प्रतिदिन जंगलों में आग धधकनी शुरू हो जाती है। लेकिन तमाम उपायों के बाद भी विभाग जंगलों को आग से नहीं बचा पाता। इस कारण वन्य जीव और वन्य संपदा को लगातार नुकसान पहुंच रहा है। अब जिला में 80 हेक्टेयर वन भूमि को नुकसान पहुंच चुका है।
इसमें करीब सात लाख रूपये की संपत्ति का नुकसान का अनुमान लगाया गया है। इससे सबसे अधिक जंगल में लगाए गए नए पौधे भी नष्ट हुए हैं जिसमें 22.3 हेक्टेयर भूमि पर किए गए पौधारोपण के पौधे भी नष्ट हुए हैं, जबकि 57.7 हेक्टेयर प्राकृतिक क्षेत्र में पेड़ पौधों का नुकसान हुआ है। अभी तक 15 मामले सामने आए हैं।

वर्ष 2020-21 में कुल 16 मामले सामने आए थे।इसमें 226.8 हेक्टेयर वन भूमि को नुकसान पहुंचा था। इसमें करीब 14 लाख रुपये के नुकसान का अनुमान लगाया गया था।
जान बचाने को आबादी वाले इलाकों में आ रहे जानवर
पिछले वर्ष की तुलना में रुपये की संपत्ति का नुकसान का इस साल जंगलों में अधिक आग की घटनाएं सामने आ रही है। ऐसे में आग से निपटने के लिए वन विभाग ने तैयारियां तो की है लेकिन आग को बुझाना इतना आसान नहीं है। आग से बचने के लिए जंगली जीव आबादी वाले इलाकों में जा रहे हैं, जो कि एक अलग चिंता का विषय है।

वनों को आग से बचाने के लिए पर्याप्त मात्रा में कर्मचारी तैनात किए गए हैं। पंचायतों समेत आम आदमी को जंगलों की सुरक्षा के लिए जागरूक करने का भी प्रयास किया जा रहा है। आग लगाने वाले लोगों के प्रति पकड़े जाने पर कड़ी कार्रवाई अमल में लाई जाएगी।
-बसु कौशल, अरण्यपाल, वन विभाग कुल्लू
यह भी पढ़ें - Chamba News: शहर में शाम ढलते ही ढाबों में छलक रहे जाम, आम लोग जाने से कतराते