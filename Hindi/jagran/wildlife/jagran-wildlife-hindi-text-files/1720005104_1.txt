UPSSSC Forest Guard Recruitment: यूपी में फॉरेस्ट गार्ड के पदों पर निकली भर्ती, पढ़ें लास्ट डेट सहित सब अपडेट UPSSSC Forest Guard Recruitment 2023 यूपीएसएसएससी की ओर से जारी सूचना के अनुसार कुल 709 पदों पर नियुक्तियां की जाएंगी। इनमें से 693 पदों पर फॉरेस्ट गार्ड और 16 वाइल्ड लाइफ गार्ड के पदों पर नियुक्तियां की जाएंगी। उम्मीदवार ध्यान दें कि फॉरेस्ट गार्ड पदों के लिए विभिन्न चरण में परीक्षा आयोजित की जाएगी। इनमें लिखित परीक्षा से लेकर अन्य शामिल हैं। By Nandini DubeyEdited By: Nandini DubeyPublished: Wed, 13 Sep 2023 03:05 PM (IST)Updated: Wed, 13 Sep 2023 03:35 PM (IST)FacebookTwitterWhatsappGoogle NewsUPSSSC Forest Guard Recruitment 2023: यूपी में फॉरेस्ट गार्ड के पदों पर भर्ती निकली है।
एजुकेशन डेस्क। UPSSSC Forest Guard Recruitment 2023: यूपी के युवाओं के लिए जॉब का शानदार मौका है। उत्तर प्रदेश सबऑर्डिनेट सर्विस सेलेक्शन कमीशन (Uttar Pradesh Subordinate Services Selection Commission, UPSSSC) ने फारेस्ट गार्ड और वाइल्डलाइफ गार्ड के पदों पर भर्ती निकाली है। अब ऐसे में, जो भी कैंडिडेट्स इन पदों के लिए आवेदन करने के इच्छुक हैं और योग्य भी हैं तो अप्लाई कर सकते हैं। हालांकि, आवेदन की प्रक्रिया 20 सितंबर, 2023 से शुरू होगी। अभ्यर्थी 10 अक्टूबर, 2023 तक अप्लाई कर सकते हैं। इन पदों पर आवेदन करने के लिए उम्मीदवारों को ऑफिशियल वेबसाइट http://upsssc.gov.in/ पर जाकर लॉगइन करना होगा। 

 
     
    
UPSSSC Forest Guard Recruitment 2023: कुल 709 पदों पर होगी भर्ती 

यूपीएसएसएससी की ओर से जारी सूचना के अनुसार, कुल 709 पदों पर नियुक्तियां की जाएंगी। इनमें से 693 पदों पर फॉरेस्ट गार्ड और 16 वाइल्ड लाइफ गार्ड के पदों पर नियुक्तियां की जाएंगी। उम्मीदवार ध्यान दें कि फॉरेस्ट गार्ड पदों के लिए विभिन्न चरण में परीक्षा आयोजित की जाएगी। इसके अनुसार, पहले फेज में लिखित परीक्षा और फिर पीएमटी और शारीरिक दक्षता परीक्षण (पीईटी) परीक्षाएं होंगी। इन सभी चरणों में सफल होने वाले उम्मीदवारों को दस्तावेज़ सत्यापन और मेडिकल टेस्ट में शामिल होना होगा। इसके बाद इस फेज में भी सफल अभ्यर्थियों का चयन इस भर्ती के लिए किया जाएगा। ज्यादा जानकारी के लिए उम्मीदवार पोर्टल पर विजिट कर सकते हैं।

UPSSSC Forest Guard Recruitment 2023: इन तिथियों का रखें ध्यान
ऑनलाइन आवेदन शुरू होने की तारीख- 20 सितंबर, 2023
ऑनलाइन आवेदन और शुल्क भुगतान की अंतिम तिथि-10 अक्टूबर, 2023
ऑनलाइन आवेदन फॉर्म में करेक्शन की सुविधा- 17 अक्टूबर, 2023
How To Apply For UPSSSC Recruitment 2023: यूपीएसएसएससी फॉरेस्ट गार्ड भर्ती के लिए ऐसे करें आवेदन

सबसे पहले उम्मीदवारों को आधिकारिक वेबसाइट http://upsssc.gov.in/ पर जाएं। इसके बाद, होमपेज पर यूपीएसएसएससी फॉरेस्ट रेंजर भर्ती 2023 लिंक पर क्लिक करें। अब आपको लिंक पर आवश्यक विवरण प्रदान करना होगा। इसके बाद आवेदन पत्र जमा करें। अब सभी आवश्यक दस्तावेज प्रदान करें। अब भविष्य के संदर्भ के लिए उसका प्रिंटआउट अपने पास रखें।
यह भी पढ़ें: RPSC Recruitment: राजस्थान लोक सेवा आयोग ने सांख्यिकी अधिकारी के पदों पर निकाली भर्ती, 14 Oct तक करें आवेदन