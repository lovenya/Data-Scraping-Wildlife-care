वाइल्ड लाइफ टीम ने फतेहाबाद के डेरे से बरामद किया जिंदा तोता, तेंदुए और चीते की खाल, जांच के लिए भेजेफतेहाबाद के गांव साँचला के डेरे बाबा बालक नाथ में वन्य जीव विभाग ने जिंदा तोता और चीता व तेंदुए की खाल बरामद की है। साथ में पुलिस भी मौजूद रही। सभी बरामद सामान को जांच के लिए देहरादून की लैब में भेजा है। By Manoj KumarEdited By: Published: Sun, 18 Sep 2022 11:44 PM (IST)Updated: Sun, 18 Sep 2022 11:44 PM (IST)FacebookTwitterWhatsappGoogle Newsफतेहाबाद के गांव सांचला के बाबा बालक नाथ डेरे में कार्रवाई करती वन्य जीव विभाग की टीम
संवाद सूत्र, भूना : गांव सांचला में विवादों में घिरे डेरा बाबा बालक नाथ के महंत धर्मनाथ की मुश्किलें कम होने का नाम नहीं ले रही है। एक के बाद एक विवाद आता जा रहा है। रविवार को डेरे में स्थित धर्मनाथ के कमरे में एक जिंदा तोता व संदिग्ध अवस्था में तेंदुए और चीते की खाल बरामद हुई है। वाइल्ड लाइफ की टीम ने मौके पर पहुंचकर संदिग्ध आर्टिकल को बरामद कर लिया और साथ ही उपरोक्त कमरा सील कर दिया गया है। यह कमरा अब  अब ड्यूटी मजिस्ट्रेट नियुक्त करके खोला जाएगा और कमरे में मौजूद एक एक वस्तु की गहनता से जांच की जाएगी। हालांकि बताया जा रहा है कि बाबा धर्मनाथ पिछले 5 दिनों से डेरे में नहीं है। केवल समर्थकों को ही डेरे में जाने की अनुमति है।  

वन्य जीव विभाग के निरीक्षक जसविंद्र नेहरा की टीम ने रविवार को डेरे में सर्च अभियान चलाया।। उन्होंने बताया कि सर्च अभियान के दौरान उन्हें महंत धर्मनाथ के कमरे में एक तोता व चीते का चेहरा बरामद किया है। जो जांच के लिए देहरादून भेजा जाएगा। उन्होंने यह भी बताया कि अगर उपरोक्त आर्टिकल जांच में सही पाए गए तो पूरे प्रकरण की जांच की जाएगी। जो भी दोषी पाया गया उसके खिलाफ सख्त कानूनी कार्रवाई करते हुए अदालत में केस दायर किया जाएगा, क्योंकि कानून वन्यजीवों की ख्याल रखना गैरकानूनी है। 
     
    

--------------------------------------
पिछले तीन दिनों से चल रहा धरना
उधर डेरे के बाहर पिछले 3 दिनों से धरने पर बैठे ग्रामीणों ने प्रशासन से अपील की है कि पूरे डेरे की गहनता से जांच करवाई जाए, क्योंकि पिछले 1 माह से कुछ लोग गांव का माहौल खराब करने के उद्देश्य से डेरे में कुछ गैर कानूनी गतिविधियों को अंजाम दे रहे हैं। उन्होंने कहा कि गांव में अमन चैन कायम रखना ही हमारा एकमात्र उद्देश्य है।

---------------------------------
यह था मामला 
ज्ञात रहे कि अगस्त माह में बाबा बालकनाथ डेरे के महंत धर्मनाथ का एक वीडियो वायरल होने के बाद ग्रामीणों में रोष फैल गया था। रोषित ग्रामीणों ने महापंचायत के माध्यम से बाबा धर्मनाथ को डेरा छोड़ने का फरमान सुनाया था। लेकिन वो डेरे से नहीं गए। 2 सितंबर को फतेहाबाद में आयोजित महापंचायत के दौरान भी महंत धर्मनाथ को पंचायती तौर पर डेरे की गतिविधियों से दूर रहते हुए सामान सहित डेरा छोड़ने का फैसला लिया गया। इस संदर्भ में भूना पुलिस द्वारा समर्थक की शिकायत पर करीब 40 लोगों के खिलाफ डेरे में घुसकर मारपीट किए जाने का मामला भी दर्ज किया जा चुका है। लेकिन बावजूद इसके ग्रामीणों ने एकजुट होकर फैसला लिया है कि गांव में अमन शांति कायम रखने के लिए हर संभव प्रयास किया जाएगा और डेरे में चल रही गतिविधियों की गहनता से जांच कराई जाएगी।।