तीन महीनों के भीतर भारत की पहली Night Sky सेंचुरी लद्दाख में होगी स्थापित : डा जितेंद्र सिंहNight Sky Sanctuary Ladakh प्रस्तावित डार्क स्काई रिजर्व लद्दाख के हनले में 3 महीने के भीतर पूरा किया जाएगा जो भारत में एस्ट्रो पर्यटन को बढ़ावा देगा। यह आप्टिकल इंफ्रारेड और गामा-रे टेलीस्कोप के लिए दुनिया की सबसे ऊंची जगह है।By Vikas AbrolEdited By: Published: Sat, 03 Sep 2022 09:17 PM (IST)Updated: Sat, 03 Sep 2022 09:17 PM (IST)FacebookTwitterWhatsappGoogle Newsलद्दाख में चांगथांग वन्यजीव अभ्यारण्य के हिस्से के रूप में भारत की पहली नाइट स्काई सेंचुरी स्थापित की जाएगी।
जम्मू, राज्य ब्यूरो। केंद्रीय मंत्री जितेंद्र सिंह ने शनिवार को कहा कि भारत की पहली नाइट स्काई सेंचुरी अगले तीन महीनों के भीतर लद्दाख में स्थापित की जाएगी। लद्दाख में चांगथांग वन्यजीव अभ्यारण्य के हिस्से के रूप में भारत की पहली नाइट स्काई सेंचुरी स्थापित की जाएगी। 
प्रस्तावित डार्क स्काई रिजर्व लद्दाख के हनले में 3 महीने के भीतर पूरा किया जाएगा जो भारत में एस्ट्रो पर्यटन को बढ़ावा देगा। यह आप्टिकल, इंफ्रारेड और गामा-रे टेलीस्कोप के लिए दुनिया की सबसे ऊंची जगह है। डार्क स्पेस रिजर्व लांच करने के लिए हाल ही में केंद्र शासित प्रदेश प्रशासन लद्दाख, स्वायत्त पहाड़ी विकास परिषद लेह और भारतीय खगोल भौतिकी संस्थान के बीच एक त्रिपक्षीय समझौता ज्ञापन पर हस्ताक्षर किए गए थे। 
     
    

पीएमओ में राज्यमंत्री जितेंद्र सिंह ने कहा कि सभी हितधारक संयुक्त रूप से नाइट स्काई के संरक्षण के लिए रोशनी से होने वाले अवांछित प्रदूषण को रोकने के लिए काम करेंगे जो प्राकृतिक आकाश की स्थिति के लिए एक गंभीर खतरा है। हनले परियोजना के लिए सबसे उपयुक्त जगह है क्योंकि यह लद्दाख के ठंडे रेगिस्तानी क्षेत्र में स्थित है। किसी भी प्रकार की मानवीय अशांति से दूर है और पूरे वर्ष यहां आसमान साफ रहता है और मौसम भी शुष्क रहता है।

वहीं लद्दाख के उपराज्यपाल आरके माथुर ने डा. जितेंद्र सिंह से मिलकर उनसके साथ चमड़ा केंद्र, शिक्षा मेला और वैज्ञानिक और औद्योगिक अनुसंधान परिषद समर्थित योजनाओं पर चर्चा की। जितेंद्र सिंह ने उपराज्यपाल को बताया कि अगले वर्ष से विज्ञान और प्रौद्योगिकी विभाग लद्दाख शिक्षा मेले के लिए एक अलग और विशाल मंडप की स्थापना करेगा । यह सुविधा हर वर्ष होगी। मंत्री ने कहा कि केंद्रीय चमड़ा अनुसंधान संस्थान चेन्नई के वैज्ञानिकों और अधिकारियों का एक उच्च स्तरीय प्रतिनिधिमंडल क्षेत्रीय शाखा स्थापित करने की संभावना का पता लगाने के लिए इस वर्ष के अंत तक लद्दाख का दौरा करेगा।