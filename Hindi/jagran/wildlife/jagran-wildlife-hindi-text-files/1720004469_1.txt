सोनभद्र में एक ही परिवार के तीन लोगों को सांप ने काटा, इलाज के दौरान मां- बेटी की मौत, बेटे की हालत गंभीरसोनभद्र जिले में सांप काटने से मां बेटी की मौत हो गई है। वहीं बेटे की हालत गंभीर बनी हुई है। इस मामले में जानकारी होने के बाद प्रशासनिक अधिकारियों ने मौके पर पहुंचकर परिजनों को प्रशासनिक सहायता देने की जानकारी दी है। By Abhishek SharmaEdited By: Published: Fri, 16 Sep 2022 12:27 PM (IST)Updated: Fri, 16 Sep 2022 12:27 PM (IST)FacebookTwitterWhatsappGoogle Newsसोनभद्र में सांप काटने से मां बेटी की मौत हो गई और बेटा गंभीर रूप से घायल है।
सोनभद्र, जागरण संवाददाता। चोपन थाना अंतर्गत गौरव नगर में सुबह पांच से छह बजे के बीच सर्पदंश से मां बेटी की मौत हो गई। बेटी सीता और मां सुनीता कि जहां सांप काटने से मौत हो गई वहीं पुत्र की भी स्थिति गंभीर बनी हुई है। एंटी स्नेक वेनम देने के बाद मां और बेटे को जिला अस्पताल रेफर कर दिया गया था जहां इलाज के दौरान मां की भी मौत हो गई। जबकि पुत्री की चोपन में ही मौत हो गई थी, वहीं पुत्र भूपेंद्र की स्थिति भी गंभीर बनी हुई है जिसका इलाज जिला अस्पताल में चल रहा है। 

गौरतलब है ईश्वर प्रजापति काफी दिनों तक चोपन में रहकर भूसा का व्यापार करते थे। धीरे-धीरे उम्र ढलने के साथ ही ईश्वर की आंखों की रोशनी कम हो गई और पास पड़ोस के लोगों के गाय भैंस की सेवा करने लगे। बाद में ईश्वर को स्थानीय लोगों ने उसके घर के पास ही काली मंदिर पर रखवा दिया गया जहां वह साफ सफाई का काम करते थे। परिवार की माली हालत काफी खराब होने की वजह से ईश्वर की पत्नी और बेटी भी पास पड़ोस में ही घरों में कामकाज करके परिवार का भरण पोषण करते हैं। 
     
    

बीती रात मां- बेटी और बेटा कच्चे मकान में अपने जमीन पर ही सोए हुए थे जबकि ईश्वर बाहर सो रहे थे। इसी दौरान किसी जहरीले सर्प ने पुत्री को जहां गर्दन में वहीं मां को हाथ में डस दिया। जबकि विवेक भी सर्प दंश का शिकार इस दौरान हो गया। इस अवस्था को देखकर ईश्वर शोरगुल मचाने लगा तब पास पड़ोस के लोगों ने पहले तो झाड़-फूंक का सहारा लिया लेकिन स्थिति बिगड़ने के बाद सामुदायिक स्वास्थ्य केंद्र चोपन लाया गया। लेकिन, तब तक बेटी की मौत हो चुकी थी और मां और बेटे की स्थिति गंभीर थी। फौरी तौर पर तुरंत प्राथमिक उपचार कर एंटी स्नेक वेनम देने के बाद जिला अस्पताल के लिए रेफर कर दिया गया जहां इलाज के दौरान सुनीता 40 वर्ष की भी मृत्यु हो गई और पुत्र भूपेंद्र की स्थिति गंभीर बनी हुई है।

जिला अस्पताल में विवेक का इलाज चल रहा है। ईश्वर का मकान सीट से छाया हुआ कच्चा मकान है। मां बेटी और बेटे अपने कच्चे मकान में ही जमीन पर लेटे हुए थे। ईश्वर इन लोगों से दूर बाहर सो रहा था। मकान के आसपास बरसात की वजह से काफी झाड़ है। यहीं कहीं से जहरीले सर्प ने घर में प्रवेश कर जमीन पर ही सो रहे मां बेटी और बेटे को अपना शिकार बनाया है। हालांकि, हो-हल्ला के बाद आसपास के लोगों ने विषैले सांप को मार दिया जिसकी पहचान लोगों द्वारा करैत सांप के रूप में की गई। इस पूरी घटना के बाद मौके पर ओबरा उप जिलाधिकारी और प्रभारी निरीक्षक चोपन लक्ष्मण पर्वत पहुंचे और परिवार को हर संभव मदद करने का आश्वासन दिया, पूरे क्षेत्र में दहशत का माहौल है।