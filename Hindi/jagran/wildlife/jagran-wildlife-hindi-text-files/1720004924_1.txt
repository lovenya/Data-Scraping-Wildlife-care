केंदुझर में चार भैसों को मारकर खा गया महाबल बाघ, नुआपाड़ा में बूढ़ी महिला का आधा शरीर निगल गया, सहमे लोगओडिशा के केन्दुझर में बाघ चार भैसों को मारकर खा गया है। इसके बाद से यहां के लोग काफी डरे हुए हैं। बात उनकी जान पर आ पड़ी है। इसी के साथ नुआपाड़ा में भी बाघ ने आतंक मचा रखा है। By Sheshnath  RaiEdited By: Arijita SenPublished: Mon, 27 Mar 2023 12:47 PM (IST)Updated: Mon, 27 Mar 2023 12:47 PM (IST)FacebookTwitterWhatsappGoogle Newsओडिशा के दो जिलों केंदुझर और नुआपाड़ा में बाघ ने मचाया आतंक

  
  
   
    जागरण संवाददाता, भुवनेश्वर। ओडिशा के केंदुझर जिले में एक बाघ द्वारा चार भैसों को मारकर खा जाने की घटना सामने आने के बाद लोगों में भय का माहौल बन गया है। घटना जिले के घटगांव वन क्षेत्र के अटेई संरक्षित जंगल की है। अटेई संरक्षित जंगल के पास एक गांव की कुछ भैंसें शुक्रवार की रात जंगल में चरने के लिए गई थीं। इसी बीच भैंस के झुंड पर बाघ ने हमला कर दिया और चार भैसों को बाघ ने मार डाला। स्थानीय लोगों ने शनिवार सुबह वन विभाग को इसकी सूचना दी। 
   
   
  

वन विभाग की टीम गहनता से कर रही जांच



  
  
   
     वन विभाग के अधिकारी मौके पर पहुंचकर स्थिति का मुआयना करने के साथ ही मामले की जांच कर रहे हैं। उल्लेखनीय है कि कुछ दिन पहले ही ट्रैक कैमरों से पता चला था कि अटेई संरक्षित जंगल में एक महाबल बाघ घूम रहा है। इसके बाद वन विभाग ने अटेई आरक्षित जंगल से गुजरने वाली चार सड़कों पर आवाजाही पर प्रतिबंध लगा दिया था। 
   
   
  
     
    

डर के साये में जी रहे गांव वाले


  
  
   
     इसके अलावा, बाघ की गतिविधि की निगरानी के लिए एसीएफ के नेतृत्व में एक दस्ते का गठन किया गया था। हालांकि, वन अधिकारी इस बात की जांच कर रहे हैं कि क्या इसी बाघ ने भैंस को मार डाला या कोई और बाघ इसके लिए जिम्‍मेदार है। इस घटना के बाद ग्रामीणों में दहशत का माहौल है। 
   
   
 
नुआपाड़ा ने महिला को घसीटकर जंगल में ले गया बाघ

  
  
   
     गौरतलब है कि ओडिशा के एक अन्य जिले 
    नुआपाड़ा जिले में भी बाघों का आतंक देखा गया है। जिले के धर्मबना खंड के सिलियारीबाहल गांव में एक बाघ ने बछड़े को खा लिया। इसी के साथ नुआपाड़ा जिले में 20 मार्च यानि कि रविवार की शाम को बाघ ने एक वृद्ध महिला पर हमला कर दिया था। बाघ महिला को खींच कर जंगल ले भागा और महिला के आधे शरीर को खा गया।  65 वर्षीय महिला की पहचान सन्मति बारिक के रूप में हुई है।