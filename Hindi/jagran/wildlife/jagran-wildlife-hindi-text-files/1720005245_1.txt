Chardham Yatra के दौरान अचानक बिगड़ गई श्रद्धालु की तबीयत, होमगार्ड ने पीठ पर लादकर 7 KM दूर पहुंचायाअमित के साथी ने बताया वह दोनों 18 मई को कपाट खुलने के मौके पर रुद्रनाथ धाम पहुंचे थे। सोमवार को जब वह वापस लौट रहे थे तो पंचगंगा के पास अमित की तबीयत बिगड़ने लगी। वहां नेटवर्क नहीं होने के कारण इसकी सूचना वह किसी को नहीं दे पाए और किसी तरह अमित को पनार ल्वींटी तक लेकर आए। वहां नेटवर्क उपलब्ध होने पर इसकी सूचना कंट्रोलरुम को दी।By Jagran News Edited By: Nitesh Srivastava Published: Tue, 21 May 2024 02:27 PM (IST)Updated: Tue, 21 May 2024 02:27 PM (IST)FacebookTwitterWhatsappGoogle Newsरुद्रनाथ पैदल मार्ग पर तबीयत बिगडने पर तीर्थयात्री को पीठ पर लादकर लाता होमगार्ड का जवान पुष्कर सिंह। जागरण
संवाद सहयोगी, जागरण, गोपेश्वर। चतुर्थ केदार रुद्रनाथ धाम से दर्शन कर लौट रहे ऋषिकेश निवासी एक तीर्थयात्री की तबीयत रास्ते में अचानक बिगड़ गई। ऐसे में होमगार्ड के जवानों ने उन्हें पीठ पर लादकर सात किमी दूर सगर गांव पहुंचाया। तब जाकर उन्हें 108 सेवा की मदद से जिला चिकित्सालय गोपेश्वर लाया जा सका। 
जानकारी के अनुसार गोपेश्वर स्थित जिला नियंत्रण कक्ष को रुद्रनाथ ट्रेक पर पुल व ल्वींटी बुग्याल के बीच एक तीर्थयात्री का स्वास्थ्य खराब होने की जानकारी मिली। इस पर थानाध्यक्ष गोपेश्वर ने तत्काल होमगार्ड के दो जवान पुष्कर सिंह व नीरज सिंह मौके के लिए रवाना कर दिए। 
     
    

सात किमी का सफर पैदल तय कर जवान मौके पर पहुंचे। वहां पता चला कि रुद्रनाथ धाम से लौटते हुए ऋषिकेश निवासी अमित भट्ट की तबीयत अचानक बिगड़ गई और अब वह चलने में असमर्थ हैं। सो, होमगार्ड के जवान उन्हें पीठ पर लादकर सगर गांव लाए और फिर वहां से जिला चिकित्सालय पहुंचाया।
अमित के साथी हिमांशु रावत ने बताया कि वह दोनों 18 मई को कपाट खुलने के मौके पर रुद्रनाथ धाम पहुंचे थे। सोमवार को जब वह वापस लौट रहे थे तो पंचगंगा के पास अमित की तबीयत बिगड़ने लगी। वहां नेटवर्क नहीं होने के कारण इसकी सूचना वह किसी को नहीं दे पाए और किसी तरह अमित को पनार ल्वींटी तक लेकर आए। वहां नेटवर्क उपलब्ध होने पर उन्होंने इसकी सूचना जिला नियंत्रण कक्ष को दी।