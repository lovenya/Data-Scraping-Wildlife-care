चंबल नदी पर बदल गया नजारा, पानी बढ़ा तो घड़ियाल और मगरमच्छ कर रहे अठखेलियां, देखें तस्वीरेंगर्मी से मिली राहत तो बाहर निकले जलचर। इस समय डॉल्फिन की संख्या भी अच्छी खासी नजर आ रही है। लोग पहुंच रहे पिकनिक मनाने। वाइल्ड लाइफ प्रेमी कर रहे हैं नजाराें को कैमरे में कैद। एक ही दिन में पांच मीटर बढ़ा जलस्तर।By Prateek GuptaEdited By: Published: Fri, 15 Jul 2022 11:01 AM (IST)Updated: Fri, 15 Jul 2022 11:01 AM (IST)FacebookTwitterWhatsappGoogle Newsचंबल नदी का जलस्तर बढ़ने पर बाहर निकले घड़ियाल।
आगरा, सतेंद्र दुबे। पगडंड़ी की शक्ल में बह रही चंबल नदी में दो दिन से लगातार बढ़ रहे जलस्तर से जलीय जीवों ने राहत की सांस ली है। गर्मी कम होने पर घड़ियाल और मगरमच्छ अठखेलियां करते नजर आए। तो वन विभाग ने भी राहत की ली है। कभी डकैतों के नाम से पहचान रखने वाला चंबल का बीहड़ आज घड़ियाल, मगरमच्छ और कई प्रजाति के देशी विदेशी पक्षियों के बसेरे के कारण पर्यटन का केंद्र बन चुका है। यहां पर देश विदेश से पर्यटक आकर इनका लुफ्त उठाते है। जो कभी डकैतों के भय के कारण इस ओर नहीं आते थे। 

 
     
    
जब घड़ियाल और मगरमच्छ की प्रजाति लुप्त होने के कगार पर आई तो इन्हें बचाने का प्रयास हुआ। इनके लिए राजस्थान से निकलने वाली और एमपी यूपी की सीमा को छू कर बहने वाली चंबल नदी उपयुक्त मानी गई। केंद्र सरकार द्वारा इनके संरक्षण के लिए वर्ष 1979 से घड़ियाल प्रोजेक्ट शुरू किया। जो राजस्थान के रेहा बार्डर से इटावा के भरेह पचनदा चल रहा है।


बुधवार को चंबल नदी के जलस्तर में जो गिरावट थी वह गुरुवार को अचानक पांच मीटर अधिक हो जाने से जलीय जीवों ने राहत की सांस ली। वे गुरुवार को नदी से बाहर निकल अठखेलियां करते नजर आए और बढ़े जलस्तर का लुफ्त उठाया। लोग भी इस नजारे का आनंद लेने के लिए नदी के किनारे पर जमा हैं। आसपास के शहराें से लोग अब यहां पिकनिक मनाने पहुंच रहे हैं, साथ ही तस्वीराें को कैमरे में कैद कर रहे हैं।

एशिया की सबसे बड़ी सेंचुरी
लुप्त प्राय: की श्रेणी में पहुंचे घड़ियाल को बचाने की परियोजना चंबल सेंचुरी में चल रही है। 54 वर्ग किमी क्षेत्र तीन राज्यों राजस्थान, एमपी, यूपी की सीमा यह एशिया की सबसे बड़ी सेंचुरी है।

डॉल्फिन भी लगाने लगी गोते

चंबल नदी में बढ़े जलस्तर को देख डीप पूल से बाहर निकल डॉल्फिन भी गोते लगाने लगी है। जैसे -जैसे जलस्तर में बढ़ोत्तरी होगी, पर्यटक इनके मनमोहक नजारों को देख रोमांचित हो उठेंगे। जीव जंतु विशेषज्ञ सतेंद्र शर्मा ने बताया चंबल का स्वच्छ जल घड़ियाल, मगरमच्छ व डॉल्फिन के लिए संजीवनी है।