वन रक्षक व वन्य जीव रक्षक पद के लिए परीक्षा आज, तैयारी पूरीडीएम ने परीक्षा के दौरान नजर रखने के लिए डीआइओएस डा. विनोद कुमार राय व बीएसए हरिश्चंद्रनाथ को सचल दल का प्रभारी बनाया है।By JagranEdited By: Published: Sun, 21 Aug 2022 02:10 AM (IST)Updated: Sun, 21 Aug 2022 02:10 AM (IST)FacebookTwitterWhatsappGoogle Newsवन रक्षक व वन्य जीव रक्षक पद के लिए परीक्षा आज, तैयारी पूरीवन रक्षक व वन्य जीव रक्षक पद के लिए परीक्षा आज, तैयारी पूरी  
देवरिया: उप्र अधीनस्थ सेवा चयन आयोग की तरफ से आयोजित वन रक्षक एवं वन्य जीव रक्षक पद के लिए परीक्षा रविवार को होगी। इसकी सभी तैयारियां पूरी कर ली गई है। इसके लिए 18 परीक्षा केंद्र बनाए गए हैं। कुल 8208 अभ्यर्थी शामिल होंगे। 
     
    
यह परीक्षा सुबह 10 बजे से दोपहर 12.30 बजे से होगी। डीएम जितेंद्र प्रताप सिंह ने इसके लिए सेक्टर व स्टेटिक मजिस्ट्रेटों की तैनाती की है। जिन केंद्रों पर परीक्षा होगी, उसमें अभयानंद शिक्षण संस्थान इंटर कालेज, ज्ञान प्रकाश इंटर कालेज भलुअनी, अशोक इंटर कालेज रामपुर कारखाना, जनता इंटर कालेज रामपुर कारखाना, बीआरडी इंटर कालेज, महाराजा अग्रसेन बालिका इंटर कालेज, संत विनोबा पीजी कालेज, राजकीय इंटर कालेज, कस्तूरबा राजकीय बालिका इंटर कालेज, महाराजा अग्रसेन इंटर कालेज, बीआरडीपीजी कालेज, राजकीय पालीटेक्निक, लाला करमचंद थापर इंटर कालेज बैतालपुर, दीनानाथ पांडेय राजकीय महिला पीजी कालेज, गंगा प्रसाद इंटर कालेज मझगांवा, एसएसबीएल इंटर कालेज, राजकीय आइटीआइ देवरिया, जनता इंटर कालेज परसिया बरडीहा शामिल है। 

डीआइओएस व बीएसए सचल दल में शामिल
डीएम ने परीक्षा के दौरान नजर रखने के लिए डीआइओएस डा.विनोद कुमार राय व बीएसए हरिश्चंद्रनाथ को सचल दल का प्रभारी बनाया है। 
सभी केंद्रों पर रहेगा पुलिस का पहरा
सभी केंद्रों पर पुलिस का सख्त पहरा रहेगा। संबंधित सेक्टर मजिस्ट्रेट परीक्षा केंद्रों पर शील्ड पैकेट पहुंचाएंगे। परीक्षा समाप्त होने के बाद आंसर बुकलेट व ओएमआर शीट संबंधी शील्ड पैकेट को कोषागार में सुरक्षित रखा जाएगा। 
भीड़ को देखते हुए रोडवेज बसों का होगा इंतजाम
परीक्षा को देखते हुए डीएम ने सहायक क्षेत्रीय प्रबंधक को अतिरिक्त रोडवेज की बसों का इंतजाम करने को कहा है। डीएम ने कहा है कि परीक्षा के चलते 15 हजार से अधिक लोगों का जनपद में आना व जाना होगा।