Lucknow Zoo: अगले साल कुकरैल में मनेगा च‍िड़ि‍याघर का स्थापना दिवस, वन्‍य जीवों को म‍िलेगी ज्‍यादा जगहLucknow Zoo नवाब वाजिद अली शाह प्राणि उद्यान के 101 वें स्थापना दिवस पर कर्मचारियों के बच्चों व चिड़ियाघर के पूर्व निदेशकों का सम्मान क‍िया गया। चिड़ियाघर के गेट नंबर दो के पास सेल्फी प्वाइंट की शुरुआत हुई। By Jitendra  Kumar UpadhyayEdited By: Anurag GuptaPublished: Tue, 29 Nov 2022 06:36 PM (IST)Updated: Tue, 29 Nov 2022 06:36 PM (IST)FacebookTwitterWhatsappGoogle Newsनवाब वाजिद अली शाह प्राणि उद्यान का मना 101 वां स्थापना दिवस मना।
लखनऊ, जागरण संवादाता। नवाब वाजिद अली शाह प्राणि उद्यान के 101 वें स्थापना दिवस पर मंगलवार को प्रतियोगिता में अव्वल कर्मचारियों के बच्चों और चिड़ियाघर के पूर्व निदेशकों को सम्मानित किया गया। चिड़ियाघर परिसर में आयोजित स्थापना समारोह में मुख्य अतिथि शामिल हुए वन एवं पर्यावरण, जंतु उद्यान एवं जलवायु परिवर्तन राज्यमंत्री (स्वतंत्र प्रभार) डा. अरुण कुमार ने कहा कि प्राणि उद्यान के वन्यजीवों के बाड़े और अधिक बड़े हों, इसके लिए इस प्राणि उद्यान को कुकरैल में स्थांरित किया जाएगा। 

वर्तमान में प्राणि उद्यान में 88 प्रजातियों के लगभग एक हजार से अधिक वन्यजीव उपलब्ध हैं, सरकार की मंशा है कि वन्यजीवों के रहने के लिए अधिक स्थान प्राप्त हो। सरकार का पूरा प्रयास है कि प्राणि उद्यान का अगला 102वां स्थापना दिवस कुकरैल में मनाया जाए। राज्यमंत्री ने कहा कि चिड़ियाघर की स्पर्श गैलरी दिव्यांगजनों के लिए बहुत उपयोगी है। इससे पहले विशिष्ट वन एवं पर्यावरण, जंतु उद्यान एवं जलवायु परिवर्तन के राज्यमंत्री (स्वतंत्र प्रभार) व विशिष्ट अतिथि केपी मलिक की मौजूदगी में उन्होंने मद्रास से लाई की सफेद बाघिन इंद्रा को पर्दे के साथ कोरेंटाइन बाड़े में स्थानांतरित किया। 
     
    

चिड़ियाघर के गेट नंबर दो के पास सेल्फी प्वाइंट की शुरुआत हुई। बच्चों की ओर से वन्यजीवों पर आधारित नृत्य नाटिका के साथ चिड़ियाघर के कर्मचारियों के बच्चों के लिए आयोजित प्रतियोगिता में अव्वल को सम्मानित किया गया। विशिष्ट अतिथि ने वन्यजीवों की जानकारी के लिए अंग्रेजी में जारी पाकेट बुक भीका हिंदी रुपांतरण जारी करने का निर्देश दिया। चिड़ियाघर के निदेशक वीके मिश्रा ने बताया कि 15 दिनों तक सफेद बाघिन को पर्दे में रखा जाएगा, इसके बाद खुले बाड़े में रहेगी।

चिड़ियाघर में जय व विशाखा के साथ तीन सफेद बाघ हो गए हैं। चिड़ियाघर के पूर्व निदेशक बी प्रभाकर, अनुपम गुप्ता व संजय श्रीवास्तव समेत कई लोगों को सम्मानित किया गया। समारोह में पर्यावरण, वन एवं जलवायु परिवर्तन विभाग के अपर मुख्य सचिव मनोज सिंह, प्रधान मुख्य वन संरक्षक व विभागाध्यक्ष ममता संजीव दुबे, उत्तर प्रदेश वन निगम प्रबंध निदेशक सुधीर कुमार शर्मा, उप निदेशक डा. उत्कर्ष शुक्ला, डा.अशोक कुमार कश्यप क्षेत्रीय वनाधिकारी आरके नेगी समेत कई कर्मचारी शामिल हुए।