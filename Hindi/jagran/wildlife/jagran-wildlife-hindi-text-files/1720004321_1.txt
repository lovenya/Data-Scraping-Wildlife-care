जलपाईगुड़ी और अपलीपुरद्वार में दो स्पेशल टास्क फोर्स: ज्योतिप्रिय- मुख्य वनपाल के कार्यालय को सिलीगुड़ी स्थानांतरित की खबर से भड़क गए थे स्थानीय तृणमूल नेतृत्By JagranEdited By: Published: Sat, 30 Jul 2022 05:14 PM (IST)Updated: Sat, 30 Jul 2022 05:14 PM (IST)FacebookTwitterWhatsappGoogle Newsजलपाईगुड़ी और अपलीपुरद्वार में दो स्पेशल टास्क फोर्स: ज्योतिप्रिय- मुख्य वनपाल के कार्यालय को सिलीगुड़ी स्थानांतरित की खबर से भड़क गए थे स्थानीय तृणमूल नेतृत्व जागरण संवाददाता, जलपाईगुड़ी: मुख्य वन अधिकारी का कार्यालय जलपाईगुड़ी से नहीं हटाया जा रहा है। इसका आश्वासन खुद वन मंत्री ज्योतिप्रिय मल्लिक ने दिया है। वन मंत्री ने कहा कि उत्तर बंगाल के लिए दो स्पेशल टास्क फोर्स का गठन किया जा रहा है।  
 वन विभाग के सभी कार्यालयों को सिलीगुड़ी ले जाया जाएगा। जलपाईगुड़ी स्थित सीसीएफ अर्थात मुख्य वनपाल के कार्यालय को भी सिलीगुड़ी स्थानांतरित किया जाएगा। इसकी खबर फैलते ही स्थानीय तृणमूल कांग्रेस नेतृत्व और सरकारी कर्मचारी फेडरेशन के नेताओं ने वनमंत्री को घेर लिया। उनलोगों ने वन मंत्री पर दबाव बनाया कि किसी भी परिस्थिति में इस कार्यालय को जलपाईगुड़ी से स्थानातरित नहीं किया जाना चाहिए। . भारी विरोध के बाद वन मंत्री ज्योतिप्रिय मल्लिक ने आश्वस्त किया कि उत्तर बंगाल के जलपाईगुड़ी और अलीपुरद्वार जिले में ही सबसे ज्यादा राष्ट्रीय उद्यान और अभयारण्य है। इसलिये यहीं पर मुख्य वनपाल का कार्यालय है और यहीं से कार्य का संचालन होगा।  
     
    

 इस बीच वन मंत्री ने कहा कि हम उत्तर बंगाल के स्पेशल टास्क फोर्स को मजबूत कर रहे हैं। उन्हें वाहन दिए जा रहे हैं। साथ ही आधुनिक उपकरण और अन्य उपकरण उपलब्ध कराए जा रहे हैं। ताकि वे रात में भी काम कर सकें। इतना ही नहीं जलपाईगुड़ी और अलीपुरद्वार के लिए अलग से स्पेशल टास्क फोर्स का गठन किया जा रहा है।
 मंत्री ने यह भी कहा कि वन विभाग का मुख्यालय सिलीगुड़ी में बनाया जा रहा है क्योंकि वन विभाग के सभी कार्यालय जो सिलीगुड़ी में किराए के मकानों में चल रहे थे, उन्हें वन विभाग अपने भवन कार्यालय के अंतर्गत लाएगी। हर साल घर का किराया बढ़ रहा है इसलिए हमने सिलीगुड़ी में वन विभाग का अपना भवन बनवाया है जो जलपाईगुड़ी जिले के अंतर्गत आता है। यहां अतिरिक्त मुख्य वन पाल समेत बैकुंठपुर वन विभाग, उद्यान कानन विभाग के डीएफओ के अलावा कोलकाता के अधिकारी रहेंगे। सुंदरवन को छोड़कर, हमें उत्तर बंगाल क्षेत्र पर विशेष ध्यान देना होगा। क्योंकि यह वह जगह है जहा हमारे पास जंगल और वन्य जीव है। जल्द ही रक्त पदों पर भी नियुक्ति की जाएगी। वे लोग सभी पहलुओं से वन विभाग को सजाने की कोशिश कर रहे हैं। 
 जलपाईगुड़ी जिला तृणमूल काग्रेस के जिलाध्यक्ष महुआ गोप ने कहा जब हमें पता चला कि जलपाईगुड़ी से सीसीएफ कार्यालय को हटाया जाएगा तो हमने इसका विरोध किया। फिर हमने मामले की जानकारी मंत्री को दी. उन्होंने कहा कि कार्यालय यहीं रहेगा।