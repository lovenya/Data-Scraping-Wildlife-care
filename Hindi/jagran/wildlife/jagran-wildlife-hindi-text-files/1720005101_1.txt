Jammu Kashmir News: गुगरल बतखों को रास आ रहा घराना वेटलैंड, वन्य जीव संरक्षण विभाग पक्षियों पर बनाए हुए नजरJammu News जम्‍मू में गुगराल बतखों को अनुकूल वातावरण पसंद आ रहा है। चार वर्ष पहले घराना वेटलैंड में दो चार गुगरल बतखें ही नजर आती थीं। उससे पहले तो यह बतखें यहां थी ही नहीं। बेहतर वातावरण के कारण धीरे-धीरे इन बतखों का रुझान इस ओर बढ़ा। पिछले वर्ष घराना वेटलैंड को संरक्षित करने के लिए वेटलैंड परिसर में बाड़ लगाई गई।
By Jagran NewsEdited By: Himani SharmaPublished: Mon, 11 Sep 2023 08:37 PM (IST)Updated: Mon, 11 Sep 2023 08:37 PM (IST)FacebookTwitterWhatsappGoogle Newsअनुकूल वातावरण गुगराल बतखों को रास आ रहा घराना वेटलैंड (फाइल फोटो)
जम्मू, जागरण संवाददाता: घराना वेटलैंड में बदले वातावरण में गुगरल प्रजाति की बतखों की संख्या में बढ़ोतरी हो गई है। गर्मी के महीने में वेटलैंड परिसर में गुगरल बतखों का अच्छा जमावड़ा बना रहा। वेटलैंड परिसर में ही इन बतखों ने बसेरा बनाया। वहीं, उनके अंडों से 60 से अधिक पनपे बच्चे अब बड़े हो चुके हैं और तालाब में विचरण कर लोगों को अपनी ओर आकर्षित कर रहे हैं। 
चार वर्ष पहले दो-चार बतखें ही आती थी नजर
चार वर्ष पहले घराना वेटलैंड में दो चार गुगरल बतखें ही नजर आती थीं। उससे पहले तो यह बतखें यहां थी ही नहीं। बेहतर वातावरण के कारण धीरे-धीरे इन बतखों का रुझान इस ओर बढ़ा। पिछले वर्ष घराना वेटलैंड को संरक्षित करने के लिए वेटलैंड परिसर में बाड़ लगाई गई। वेटलैंड परिधि में पर्याप्त पानी जमा किया गया। इसी से गुगरल बतखों का रुझान इस ओर बना। 
     
    

जम्‍मू के तालाब में भी नजर आ रही गुगरल बतखें
अब पूरे वर्ष यह बतखें घराना वेटलैंड में नजर आ रही हैं। जम्मू से घराना पहुंचीं मानवी का कहना है कि गुगरल बतखें तो अब जम्मू के नदी-नालों में, तालाब में भी नजर आती है। लेकिन घराना में तो एक समय इनकी संख्या 100 से 150 तक पहुंच गई। ऐसा लगता है कि आने वाले समय में गर्मी में जब प्रवासी पक्षी घराना वेटलैंड से चले जाएंगे, गुगरल बतखें यहां पर आकर्षण का केंद्र बनी रहेंगी, क्योंकि यह प्रवासी पक्षी नहीं हैं।

वन्यजीव संरक्षण विभाग ने रखी बतखों पर नजर
अब तो 12 मास ही यह यहां पर नजर आती हैं। वन्यजीव संरक्षण विभाग इन बतखों पर नजर रखे हुए है। जम्मू में गुगरल बतख के बारे में लोग अब समझने लगे हैं। यह आकार में कुछ बड़ी होती हैं और उसकी चोंच के आरंभ में पीला धब्बा रहता है। माथे पर लाल धब्बा भी नजर आता है। देखने में ही यह बतख बेहद खूबसूरत हैं।
वन्यजीव संरक्षण विभाग के ब्लाक अधिकारी पम्मी कुमार ने बताया कि इस समय घराना में गुगरल बतख के नजारे लोगों को भा रहे हैं। इस पूरे सीजन इन पक्षियों पर पूरी नजर रखी गई और इनके विचरण में किसी तरह का खलल नहीं पड़ने दिया गया। इसी से ही यह पक्षी पूरे वर्ष से यहीं पर बने हुए हैं।