गोरखपुर चिड़ियाघर के वन्यजीवों पर मडरा रहा खतरा, ये है बड़ी वजहगोरखपुर चिड़ियाघर के पास कचरा डाला जा रहा है। ऐसे में गंदगी व कचरे से वन्यजीव विचलित हो सकते हैं। इसे लेकर चिड़ियाघर के निदेशक ने नगर आयुक्त को पत्र लिखकर चेतावनी दी है। उनका कहना है कि वन्यजीवों के बीमार होने पर नगर निगम की जिम्मेदारी होगी।By Pragati ChandEdited By: Published: Fri, 15 Jul 2022 01:57 PM (IST)Updated: Fri, 15 Jul 2022 01:57 PM (IST)FacebookTwitterWhatsappGoogle Newsचिड़ियाघर के बगल में डीसीएम से डाला गया कूड़ा। सौ. चिड़ियाघर प्रशासन।
गोरखपुर, जागरण संवाददाता। गोरखपुर चिड़ियाघर प्रशासन ने नगर निगम पर चिड़ियाघर के पास में कचरा व मृत जानवरों अवशेष डंप करने का आरोप लगाया है। साथ ही यह भी कहा है कि कूड़ा व जानवरों के अवशेष की सड़न चिड़ियाघर में मौजूद वन्यजीवों के लिए खतरा है। 
नगर आयुक्त को पत्र लिखकर दी चेतावनी: चिड़ियाघर प्रशासन ने नगर आयुक्त को पत्र लिखकर चेतावनी दी है कि यदि चिड़ियाघर, अस्पताल व रेस्क्यू सेंटर में मौजूद वन्यजीव यदि बीमार होते हैं या उन्हें कोई दिक्कत होती है तो उसकी पूरी जिम्मेदारी नगर निगम की होगी। 
     
    

चिड़ियाघर में मौजूद हैं 215 से अधिक जानवर: चिड़ियाघर में 215 से अधिक जानवर मौजूद हैं। निदेशक डा.एच राजा मोहन ने नगर आयुक्त को पत्र लिखकर कहा है कि चिड़ियाघर के पास में स्थित जीडीए की भूमि पर नगर निगम कूड़ा डंप कर रहा है। वहां मृत जानवर दफना रहा है। बकरीद के समय में कुर्बानी के अधिकांश जानवरों के अवशेष जीडीए की भूमि में ही किया गया है।
गंदगी व कचरे हो सकते हैं विचलित: कूड़े से उठने वाली बदबू व मृत जानवरों के अवशेष की सड़न से चिड़ियाघर में मौजूद वन्यजीव विचलित होते हैं। ऐसे में हमेशा उनके बीमार पड़ने की आशंका बनी रहती है। निदेशक ने कहा कि सहायक नगर आयुक्त बीते 25 जून को बता चुके हैं कि चिड़ियाघर के बगल में मौजूद भूमि पर कूड़ा अथवा मृत जानवरों का अवशेष नहीं डाला जाएगा। बावजूद इसके बकरीद के समय में वहां कुर्बानी के जानवरों के अवशेष डाले गए।

वन्यजीवों के लिए हो सकती है बड़ी कठिनाई: निदेशक ने नगर आयुक्त से कहा है कि चिड़ियाघर के बगल में मौजूद कचरा व जानवरों के अवशेष को वहां से हटवा दें। नहीं तो वन्यजीवों के लिए बड़ी कठिनाई उत्पन्न हो सकती है।

पर्यटकों को भी होगी परेशानी: चिड़ियाघर में हर रोज पर्यटक आते हैं। ऐसे में गंदगी व कचरे के कारण बदबू उत्पन्न होने से पर्यटकों को भी परेशानी हो सकती है।