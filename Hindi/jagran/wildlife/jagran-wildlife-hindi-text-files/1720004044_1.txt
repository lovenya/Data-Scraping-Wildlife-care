फतेहपुर जंगल में साफ सभी शिकार बाघ ने किए, भारतीय वन्यजीव संस्थान की रिपोर्ट से नहीं होगा साफफतेहपुर रेंज में ट्रैंकुलाइज किया गया बाघ कई वजहों से संदिग्ध है। लगातार कैमरा ट्रेप में नजर आने और घटनास्थलों के आसपास उसके मूवमेंट की वजह से आशंका है कि यह हमलावर बाघ ही है। आधिकारिक पुष्टि के लिए भारतीय वन्यजीव संस्थान की रिपोर्ट का इंतजार करना होगा। 
By Skand ShuklaEdited By: Published: Fri, 24 Jun 2022 08:12 AM (IST)Updated: Fri, 24 Jun 2022 08:12 AM (IST)FacebookTwitterWhatsappGoogle Newsफतेहपुर जंगल में साफ सभी शिकार बाघ ने किए, भारतीय वन्यजीव संस्थान की रिपोर्ट से नहीं होगा साफ
जागरण संवाददाता, हल्द्वानी : फतेहपुर रेंज में ट्रैंकुलाइज किया गया बाघ कई वजहों से संदिग्ध है। लगातार कैमरा ट्रेप में नजर आने और घटनास्थलों के आसपास उसके मूवमेंट की वजह से आशंका है कि यह हमलावर बाघ ही है। हालांकि, आधिकारिक पुष्टि के लिए भारतीय वन्यजीव संस्थान की रिपोर्ट का इंतजार करना होगा। 
बाघ के सैंपल को 16 जून को हमले में जान गंवाने वाली नंदी देवी के सैंपल से मिलान होगा। लेकिन इस रिपोर्ट के आने पर भी इस रेंज में हुई सभी मौतों के राज से पर्दा नहीं उठ सकेगा। शुरुआती तीन हमलों में मृतक की बाडी से इस तरह का सैंपल नहीं लिया गया था। यानी उन्हें किस बाघ या बाघिन ने मारा होगा। यह प्रमाणित करना बेहद मुश्किल है। 
     
    

रामनगर डिवीजन की फतेहपुर रेंज में पिछले साल 29 दिसंबर से हमलों का सिलसिला शुरू हुआ था। हर घटना के बाद अलर्ट किया गया था कि खतरे के चलते जंगल के अंदर बिलकुल भी न जाए। उसके बावजूद मवेशियों के लिए चारा एकत्र करने की मजबूरी लोगों को जंगल के अंदर ले गई। 23 फरवरी से वन विभाग ने हमलावर वन्यजीव को ट्रैंकुलाइज करने के लिए जंगल में बड़ा अभियान शुरू किया। मंगलवार शाम टीम के हाथ सफलता भी लगी। एक बाघ को बेहोश कर नैनीताल जू पहुंचा दिया गया।

अब एक संदिग्ध बाघिन को पकडऩा बाकी है। क्योंकि, पनियाली से लेकर दमुवाढूंगा से तक संवेदनशील जंगल में इसकी उपस्थिति कैमरे में बनी हुई है। वहीं, नैनीताल चिडिय़ाघर में पहुंचे बाघ की लार का सैंपल डब्लूडब्लूआइ भेजा गया है। 16 जून को हमले में जान गंवाने वाली बुजुर्ग नंदी देवी के शव से लिए सैंपल से इसका मिलान होगा। लेकिन शुरूआत में हुई तीनों मौतों में इस तरह की सैंपलिंग नहीं हुई थी। यही वजह है कि इन घटनाओं का राज खुलना मुश्किल ही होगा।

बाल से सिर्फ गुलदार या बाघ बता पाएंगे
 हर मौत के बाद जंगल में घटनास्थल पर पहुंचे वन विभाग ने बारीकी से निरीक्षण भी किया। जिसके बाद मौके से बाल भी जुटाए गए। बालों की रिपोर्ट से यह तो साफ होगा कि हमलावर गुलदार होगा या बाघ। लेकिन व्यक्तिगत तौर पर हमलावर को चिन्हित करना मुश्किल रहता है।
शुरुआती घटनाओं सैंपल नहीं ले सके 

 डीएफओ रामनगर सीएस जोशी ने बताया कि शुरू की कुछ घटनाओं में सैंपल नहीं ले सके थे। परिस्थितियों के चलते भी ऐसा हुआ होगा। मगर बाद के हर मामले में सैंपल लिया गया है। जिसके बाद डब्लूआइआइ को पत्र भेज इनके मिलान के लिए भी कहा गया है।