चीतों को देखने की बेताबी में नाम सुझाने उमड़े लोग, Mann Ki Baat में PM मोदी ने लोगों से मांगे थे सुझावकोई लाल बाल पाल तो कोई भगत सुखदेव गार्गी और मैत्रेयी जैसे सुझा रहे नाम प्रतिस्पर्धा शुरू होने के कुछ ही घंटों में सैकड़ों लोगों ने लिया हिस्सा। पीएम ने मन की बात में लोगों से नामीबिया से आए आठों चीतों के नामकरण को लेकर मांगे थे सुझाव। By JagranEdited By: Shashank MishraPublished: Tue, 27 Sep 2022 08:20 PM (IST)Updated: Tue, 27 Sep 2022 09:43 PM (IST)FacebookTwitterWhatsappGoogle Newsनर चीता का नाम लाल, बाल और पाल लोगों ने सुझाया।
जागरण ब्यूरो, नई दिल्ली। नामीबिया से लाए गए चीतों को देखते को लेकर लोगों में भारी उत्साह है। इसका अंदाजा इससे भी लगाया जा सकता है कि पीएम की पहल पर मंगलवार को जैसे ही चीतों के नाम सुझाने को लेकर प्रतिस्पर्धा शुरू हुई, कुछ ही घंटों में सैकड़ों लोगों ने अपने सुझाव दे डाले। खासबात यह है कि इनमें से ज्यादातर सुझाव काफी दिलचस्प है। 
जिसमें कोई चीतों (नर चीता) का नाम लाल, बाल और पाल (आजादी से जुड़े लाला लाजपत राय, बाल गंगाधर तिलक और विपिन चंद्र पाल) पर रखने का सुझाव दिया है। कुछ लोगों ने शहीद भगत सिंह व सुखदेव जैसे नाम भी सुझाए है। तो कुछ लोगों ने इसके नाम खासकर मादा चीता का नाम गार्गी और मैत्रेयी जैसी महान विदुषी के नाम पर रखने का भी सुझाव दिया। 
     
    


चीतों सहित इस पूरे प्रोजेक्ट के नामकरण का ऐलान पीएम मोदी ने रविवार को अपने लोकप्रिय कार्यक्रम मन की बात में किया था। साथ ही लोगों से इसके लिए सुझाव मांगे थे। साथ ही कहा था कि जिनके नामों को चुना जाएगा, उन्हें सबसे पहले चीता देखने का मौका भी मिल सकता है।
Video: PM Narendra Modi 2009 में लाए थे Cheetah, लेकिन कैसे हुई उनकी मौत? |Cheetah Project Gujarat


पीएम की पहल के बाद वन एवं पर्यावरण मंत्रालय ने मंगलवार को सभी आठ चीतों व इससे जुड़े पूरे प्रोजेक्ट के नामकरण को लेकर प्रतिस्पर्धा शुरु की। इसके साथ ही हमें वन्यजीवों के साथ कैसा व्यवहार करना चाहिए इसे लेकर भी सुझाव मांगा है।

नामीबिया से लाए गए इन चीतों को मध्य प्रदेश के कूनो पालपुर अभयारण्य में रखा गया है। चीतों को छोड़ने के इस मौके पर खुद पीएम मोदी भी मौजूद थे। उन्होंने इस दौरान अपने कैमरे से चीतों की फोटो भी ली थी। करीब 70 साल पहले देश से पूरी तरह से विलुप्त घोषित कर दिए गए चीतों को फिर बसाने की यह एक अहम पहल है।
फिलहाल इस प्रोजेक्ट के तहत पांच सालों में करीब 30-35 चीतों को लाने की योजना है। अभी आठ चीते नामीबिया से लाए गए है, जल्द ही दक्षिण अफ्रीका से भी और चीतों को लाने की तैयारी है। दोनों ही देशों के बीच इसे लेकर बातचीत चल रही है। चीतों के नामकरण को लेकर फिलहाल यह प्रतिस्पर्धा मॉय गॉव डाट इन पर शुरू की गई है। जिसमें तीनों बिन्दुओं को लेकर अलग-अलग सुझाव देने को कहा गया है। इसके तहत कोई भी व्यक्ति 26 अक्टूबर तक अपने सुझाव दे सकता है।


ये भी पढ़े: Cheetah: नामीबिया से भारत में भेजे जाएंगे और भी चीते, चीता संरक्षण कोष की कार्यकारी निदेशक लॉरी मार्कर ने की पुष्टि

Cheetah Project के प्रमुख बोले- चीतों का मानव के साथ संघर्ष का नहीं रहा कोई इतिहास