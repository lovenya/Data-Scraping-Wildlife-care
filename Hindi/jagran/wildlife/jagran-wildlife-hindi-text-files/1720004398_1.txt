Jammu Kashmir : डाक्टरों का दावा, सांप के काटने के अधिकांश मामले होते हैं ठीकSnake Bite Cases In JK  सांप काटने के बाद मरीजों के प्रबंधन और इसके लिए ली जाने वाली एहतियातों पर आयोजित कार्यक्रम में डाक्टरों ने यह दावा किया। इसका आयोजन कम्यूनिटी मेडिसिन विभाग के प्रोफेसर डा. राकेश बहल ने किया।By Rahul SharmaEdited By: Published: Fri, 26 Aug 2022 09:42 AM (IST)Updated: Fri, 26 Aug 2022 09:42 AM (IST)FacebookTwitterWhatsappGoogle Newsडा. रोहित मट्टू डा. संब्याल ने सांप के काटने के बाद होने वाले इलाज पर विस्तार से जानकारी दी।
जम्मू, राज्य ब्यूरो : राजकीय मेडिकल कालेज जम्मू के डाक्टरों ने दावा किया है कि इस अस्पताल में सांप के काटने के बाद इलाज के लिए आने वाले अधिकांश मरीज ठीक होकर वापस जाते हैं। मरीजों का इलाज करने में यह कालेज पूरी तरह से सक्षम है। 
सांप काटने के बाद मरीजों के प्रबंधन और इसके लिए ली जाने वाली एहतियातों पर आयोजित कार्यक्रम में डाक्टरों ने यह दावा किया। इसका आयोजन कम्यूनिटी मेडिसिन विभाग के प्रोफेसर डा. राकेश बहल ने किया। डा. राकेश बहल, डा. सुरभि महाजन, डा. रेनू वाखलू, डा. रोहित मट्टू डा. संब्याल ने सांप के काटने के बाद होने वाले इलाज पर विस्तार से जानकारी दी। बाद में डाक्टरों के एक पैनल ने इस विषय पर चर्चा भी की। 
     
    

इसमें बाल रोग विभाग के एचओडी डा. घनश्याम सैनी, पैथालोजी विभाग के एचओडी डा. सुभाष भरद्वाज, हड्डी रोग विभाग के एचओडी डा. संजीव गुप्ता, मेडिसिन विभाग के एचओडी डा. फियाज वानी, सर्जरी विभाग के एचओडी डा. तनाकर शर्मा, डा. अब्दुल गनी, डा. मीना सिद्धु, डा. राकेश बहल, डा. रेने वाखलू, डा. जेबी सिंह ने भाग लिया।
डिजिटल दुनिया में टेलीमेडिसिन को अपनाने की जरूरत : उपराज्यपाल के सलाहकार राजीव राय भटनागर ने वीरवार को स्किम्स में विशेष हालात में टेलीमेडिसिन विषय पर सम्मेलन का उदघाटन किया। इसका आशेजन टेलीमेडिसिन सोसायटी आफ इंडिया ने स्किम्स के साथ किया। सलाहकार भटनागर ने कहा कि टेलीमेडिसिन और टेलीकंसल्टेशन अब डिजिटल दुनिया के वर्तमान युग में सामान्य है और हमें इसे बनाने और इसे अपनाने की आवश्यकता है। उन्होंने कहा कि कोविड महामारी ने सभी को संचार के लिए डिजिटल साधन अपनाने के लिए मजबूर किया और टेली परामर्श ने महामारी के दौरान चिकित्सा सलाह प्राप्त करने में अहम भूमिका निभाई।

भटनागर ने कहा कि स्किम्स टेलीमेडिसिन में देश भर में अग्रणी है और इसने टेलीकंसल्टेशन की सुविधाओं को विकसित करने में उल्लेखनीय उपलब्धियां हासिल की हैं।पिछले कुछ वर्षों में चिकित्सा बुनियादी ढांचे के विकास पर सलाहकार भटनागर ने कहा कि वर्तमान सरकार उपराज्यपाल मनोज सिन्हा के कुशल मार्गदर्शन में जम्मू और कश्मीर में अत्याधुनिक चिकित्सा बुनियादी ढांचे की स्थापना में प्रगति और उपलब्धियां हासिल कर रही है। सात नए मेडिकल कालेजों में से पांच चल रहे हैं। दो एम्स और अन्य चिकित्सा संस्थान पिछले तीन वर्षों में स्थापित किए गए हैं।

कोविड के बाद गंभीर रूप से बीमार मरीजों के इलाज में सुविधाओं में विस्तार हुआ है।स्वास्थ्य एवं चिकित्सा शिक्षा विभाग के प्रशासनिक सचिव भूपेंद्र कुमार ने जम्मू-कश्मीर में स्वास्थ्य सुविधाओं में सुधार के लिए तकनीक का सहारा लिया जा रहा है। उन्होंने कहा कि अस्पताल प्रबंधन सूचना प्रणाली से स्वास्थ्य सुविधाओं में क्रांति आएगी। जम्मू-कश्मीर में पहले से ही कई अस्पतालों को इसमें शामिल किया जा चुका है। स्किम्स के निदेशक डा. परवेज कौल, डा. तारिक गोजावरी, प्रसंथा प्रधान, विमल वाखलू ने भी विचार व्यक्त किए।