नेशनल वाइल्डलाइफ बोर्ड की मंजूरी मिलते ही लांच होगी 728 फ्लैट की जनरल हाउसिग स्कीमचंडीगढ़ हाउसिग बोर्ड के अच्छे दिन आने वाले हैं लंबे अर्से के बाद सीएचबी की नई हाउसिग स्कीम लांच होने जा रही है।By JagranEdited By: Published: Sun, 03 Jul 2022 11:50 PM (IST)Updated: Sun, 03 Jul 2022 11:50 PM (IST)FacebookTwitterWhatsappGoogle Newsनेशनल वाइल्डलाइफ बोर्ड की मंजूरी मिलते ही लांच होगी 728 फ्लैट की जनरल हाउसिग स्कीमजागरण संवाददाता, चंडीगढ़ : चंडीगढ़ हाउसिग बोर्ड के अच्छे दिन आने वाले हैं, लंबे अर्से के बाद सीएचबी की नई हाउसिग स्कीम लांच होने जा रही है। आइटी पार्क में 16.6 एकड़ की साइट पर 728 फ्लैट की इस स्कीम को प्रशासक की मंजूरी मिल चुकी है। स्टेट वाइल्ड लाइफ बोर्ड की मीटिग में भी इसको पर्यावरण संबंधी मंजूरी मिल चुकी है। अब इस स्कीम पर नेशनल बोर्ड आफ वाइल्डलाइफ की मंजूरी भी ली जा रही है। मंजूरी मिलते ही स्कीम को लांच करने की प्रक्रिया बोर्ड शुरू कर देगा। यह अप्रूवल फारेस्ट एंड वाइल्डलाइफ डिपार्टमेंट की तरफ से ली जा रही है। बोर्ड ने अब स्कीम को लांच करने की प्रक्रिया पर भी काम शुरू कर दिया है। 12 से अधिक वर्षो बाद बोर्ड की यह जनरल हाउसिग स्कीम लांच होगी। दो वर्ष पहले बोर्ड ने सेक्टर-53 में 492 फ्लैट की जनरल हाउसिग स्कीम के लिए सर्वे किया था, लेकिन महंगे फ्लैट होने की वजह से लोगों ने इसमें रूचि नहीं दिखाई। सर्वे में जितने फ्लैट थे उतने भी आवेदन बोर्ड के पास नहीं आए। इसके बाद स्कीम की प्रक्रिया को रद करना पड़ा। आइटी पार्क की पहली हाउसिग स्कीम 

 बोर्ड की यह स्कीम लांच होती है, तो आइटी पार्क में लांच होने वाली यह पहली स्कीम होगी। इस स्कीम के लिए बोर्ड ने फ्लोर एरिया रेशो भी बढ़ाने की मंजूरी अर्बन प्लानिग डिपार्टमेंट से ली है। इस स्कीम के तहत तीन अलग-अलग टावर में कुल 728 फ्लैट बनेंगे। इसमें 28 फोर बेड रूम, 448 थ्री बेड रूम और 252 टू बेड रूम फ्लैट होंगे। ईडब्ल्यूएस केटेगरी के फ्लैट इस स्कीम में नहीं होंगे। यह फ्लैट बोर्ड दूसरी जगह बनाकर देगा। एक से पौने दो करोड़ होगी कीमत 
     
    
 आइटी पार्क शहर की सबसे प्राइम लोकेशन है। यहां फ्लैट के रेट भी इस वजह से काफी महंगे हैं। फोर बेडरूम फ्लैट की कीमत लगभग 2.75 करोड़ रुपये होगी। थ्री बेडरूम फ्लैट की कीमत 1.9 करोड़ और टू बेडरूम फ्लैट की कीमत 1.3 करोड़ रुपये हो सकती है। हालांकि अभी यह फाइनल रेट नहीं हैं। बोर्ड स्कीम लांच करने के दौरान फाइनल रेट जारी करेगा। प्रस्तावित रेट को देखा जाए तो ट्राईसिटी में यह सबसे महंगे फ्लैट हो सकते हैं।