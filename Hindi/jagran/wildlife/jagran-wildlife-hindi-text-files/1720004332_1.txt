हाथी तेंदुए के बाद अब मगरमच्छों का आबादी में आना बड़ी चुनौती, तीन माह में 15 रेस्क्यू किए गएबारिश का सीजन होने के कारण नाले व जलाशय ओवरफ्लो हो जाते हैं। ऐसे में तराई पूर्वी डिवीजन में मगरमच्छ आबादी के बीच पहुंच रहे हैं। पिछले तीन महीने में 15 मगरमच्छों का सुरक्षित रेस्क्यू हो चुका है। पिछले दिनों मगरमच्छ ने एक किशोर को निवाला भी बना दिया था।By Skand ShuklaEdited By: Published: Tue, 02 Aug 2022 12:09 PM (IST)Updated: Tue, 02 Aug 2022 12:09 PM (IST)FacebookTwitterWhatsappGoogle Newsबरसात में नाले उफान पर आने से आबादी में पहुंच जाते हैं मगरमच्छ
गोविंद बिष्ट, हल्द्वानी : गुलदार और हाथी और बाघ के आबादी में आने के मामले ज्यादा होते हैं। ऐसे में मानव-वन्यजीव संघर्ष की घटनाएं भी बढ़ रही हैं। लेकिन कुमाऊं की सबसे बड़ी डिवीजन में गुलदार व हाथी के अलावा मगरमच्छों की आबादी में दस्तक से चुनौती और बढ़ चुकी है। 
पिछले तीन महीने में 15 मगरमच्छ रेस्क्यू किए
बारिश का सीजन होने के कारण नाले व जलाशय ओवरफ्लो हो जाते हैं। ऐसे में तराई पूर्वी डिवीजन में मगरमच्छ आबादी के बीच पहुंच रहे हैं। पिछले तीन महीने में 15 मगरमच्छों का सुरक्षित रेस्क्यू हो चुका है। पिछले दिनों मगरमच्छ ने एक किशोर को निवाला भी बना दिया था। सितंबर तक यह चुनौती और बढ़ेगी। लिहाजा, वन विभाग भी अलर्ट मोड में है। 
     
    


वेस्टर्न सर्किल में पांच वन प्रभाग
उत्तराखंड वन विभाग की वेस्टर्न सर्किल के तहत पांच वन प्रभाग आते हैं। इसमें हल्द्वानी डिवीजन, तराई केंद्रीय, तराई पूर्वी, तराई पश्चिमी और रामनगर वन प्रभाग शामिल है। इन पांचों रेंज में 127 हाथी और 125 बाघ 2018 की गणना में सामने आए थे।
भोजन की तलाश में आबादी में आते हैं वन्यजीव
अलावा गुलदार, सरीसृप प्रजाति और अन्य वन्यजीव भी बड़ी संख्या में यहां पाए जाते हैं। अक्सर हाथी और गुलदार भोजन की तलाश में आबादी क्षेत्र में पहुंच जाते हैं। जिससे मानव-वन्यजीव संघर्ष की आशंका बढ़ जाती है। वन विभाग इन चुनौतियों से जैसे-तैसे निपट रहा है।

तराई में आबादी में मगरमच्छ की घुसपैठ नई चुनौती
तराई पूर्वी डिवीजन जिसके क्षेत्र में सितारगंज, नानकमता से लेकर खटीमा तक का हिस्सा आता है। यहां मगरमच्छ की आबादी में घुसपैठ नई चुनौती बन चुकी है। डीएफओ तराई पूर्वी संदीप कुमार ने बताया कि हर रेंज में टीम गठित कर जाल समेत अन्य रेस्क्यू से जुड़े अन्य संसाधन मुहैया करवाए गए हैं। लेकिन मानसून सीजन में मगरमच्छों का लगातार आबादी में पहुंचना एक बड़ी चुनौती बन चुका है।


बच्चा निवाला बना तो मगरमच्छ का हुआ एक्सरे
जुलाई में खटीमा के देवहा नदी के पास एक 13 साल के बच्चे को मगरमच्छ ने पानी से बाहर आकर अंदर खींच लिया था। जिसके बाद ग्रामीणों की भीड़ जुट गई। बाद में शक के आधार पर एक मगरमच्छ को पकड़ उसका एक्सरे करवाया गया।
पकड़े गए मगरमच्छ की हो गई थी मौत
मृतक बच्चे के शरीर का कोई अंश उसमें नहीं मिला। हालांकि, बाद में इस मगरमच्छ की भी मौत हो गई थी। मामले में वन विभाग ने कई ग्रामीणों पर फारेस्ट एक्ट में मुकदमा दर्ज किया था। आरोप था कि इन लोगों ने मगरमच्छ को डंडों से मारा था।

यह भी पढें
खटीमा में बच्चे का शिकार करने के मामले में पकड़े गए मगरमच्छ की मौत