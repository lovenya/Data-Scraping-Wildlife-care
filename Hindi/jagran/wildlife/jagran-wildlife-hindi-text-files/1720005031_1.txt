चीतों की मौत पर संसद में भी सवाल; सरकार का जवाब-तीन की मौत आपसी संघर्ष में हुई, दो अन्य को आया हार्टअटैकराज्यसभा में कांग्रेस सदस्य विवेक तन्खा ने चीतों की मौत के कारण उनके संरक्षण व विकास के लिए उठाए जाने वाले कदमों की जानकारी भी मांगी। इसके जवाब में केंद्रीय वन एवं पर्यावरण मंत्रालय ने बताया है कि कूनो अभयारण्य में चीते दक्ष तेजस और सूरज की मौत आपसी संघर्षों में चोटिल होने से हुई है। मंत्रालय ने इसे लेकर पोस्टमार्टम रिपोर्ट का हवाला भी दिया है।By Jagran NewsEdited By: Amit SinghPublished: Fri, 21 Jul 2023 11:23 PM (IST)Updated: Fri, 21 Jul 2023 11:23 PM (IST)FacebookTwitterWhatsappGoogle Newsचीतों की मौत पर संसद में भी सवाल-जवाब (फाइल फोटो)
जागरण ब्यूरो, नई दिल्ली: करीब चार महीनों में तीन शावकों सहित आठ चीतों की मौत के बाद चीता प्रोजेक्ट को लेकर चौतरफा सवाल उठ रहे हैं। इस बीच संसद में भी चीतों की मौत को लेकर सवाल खड़े किए गए। हालांकि सरकार ने स्पष्ट किया है कि तीन चीतों की मौत आपसी संघर्ष में गंभीर रूप से चोटिल होने से हुई। इनमें तेजस और सूरज भी शामिल हैं, जिनकी मौत 11 और 14 जुलाई को हुई है। एक चीता (उदय) की मौत हार्टअटैक से व चीता (साशा) की मौत किडनी की खराबी से हुई है। वहीं देश में जन्मे चार शावकों में से तीन की मौत हीट स्ट्रोक के चलते हुई है। 

आपसी संघर्ष में चोटिल होने से हुई मौत
राज्यसभा में कांग्रेस सदस्य विवेक तन्खा ने चीतों की मौत के कारण, उनके संरक्षण व विकास के लिए उठाए जाने वाले कदमों की जानकारी भी मांगी। इसके जवाब में केंद्रीय वन एवं पर्यावरण मंत्रालय ने बताया है कि कूनो अभयारण्य में चीते दक्ष, तेजस और सूरज की मौत आपसी संघर्षों में चोटिल होने से हुई है। मंत्रालय ने इसे लेकर पोस्टमार्टम रिपोर्ट का हवाला भी दिया है। 
     
    


मंत्रालय ने चीता एक्शन प्लान से जुड़ी जानकारी भी साझा की है। जिसके तहत दक्षिण अफ्रीका से मिलने वाली चीतों की अगली खेप को कूनो के अतिरिक्त मध्य प्रदेश या राजस्थान के उपयुक्त अभयारण्यों में रखे जाने की जानकारी दी है।
अब तक कुल 20 चीते लाए गए
बताया है कि एक्शन प्लान के तहत कूनो के अलावा मध्य प्रदेश के नौरादेही व गांधी सागर अभयारण्यों और राजस्थान के शाहगढ़, भैसरोड़गढ़ व मुकुंदरा हिल अभयारण्य को चीतों के लिए उपयुक्त पाया गया है। नई खेप आने के समय तक जो अभयारण्य सुरक्षा और चीतों के लिहाज से उपयुक्त होगा, वहीं उन्हें रखा दिया जाएगा। गौरतलब है कि चीता प्रोजेक्ट के तहत नामीबिया से आठ और दक्षिण अफ्रीका से 12 चीते लाए जा चुके हैं। यानी कुल 20 चीते लाए गए थे, जबकि इनमें से पांच की मौत हो चुकी है।