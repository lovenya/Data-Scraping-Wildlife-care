दिनभर छाए रहे बादल, उमस से लोग परेशानजागरण संवाददाता फतेहाबाद
जिले में मानसून दस्तक दे चुकी है लेकिन अच्छी बरसात का इंतजारBy JagranEdited By: Published: Sun, 10 Jul 2022 10:35 PM (IST)Updated: Sun, 10 Jul 2022 10:35 PM (IST)FacebookTwitterWhatsappGoogle Newsदिनभर छाए रहे बादल, उमस से लोग परेशानजागरण संवाददाता, फतेहाबाद: 
 जिले में मानसून दस्तक दे चुकी है, लेकिन अच्छी बरसात का इंतजार अब भी जिलावासी कर रहे है। एक दिन पहले भट्टूकलां व फतेहाबाद के कुछ गांवों में बरसात हुई थी। लेकिन इतनी बरसात नहीं थी कि गर्मी व उमस से राहत मिले। रविवार को दिनभर बादल छाए रहे, लेकिन गर्मी व उमस फिर भी बढ़ी। रविवार को अधिकतम तापमान 36 डिग्री व न्यूनतम तापमान 28 डिग्री सेल्सियस दर्ज किया गया है। 
     
    
 जिले के दिन पहले 10 एमएम बरसता हुई थी। जुलाई महीने के 10 दिन निकल चुके है। ऐसे में अब तक केवल 10 एमएम बरसात होने से किसान चितित है। सबसे अधिक धान की रोपाई करने वाले किसान चितित है। बिना पानी के कारण धान की फसल सूख रही है। इसके अलावा कुछ क्षेत्रों में नहरबंदी हो गया है। इसके अलावा गर्मी अधिक होने के कारण बिजली के कट भी लग रहे है। जिससे ट्यूबवेल पर 8 घंटे की बजाए 6 से 7 घंटे बिजली मिल रही है।

 -----------------------------------
 ये कहना है किसानों का 
 गांव कुलां के किसान रामस्वरूप, सुखा सिंह, सुरजीत सिंह, लक्ष्मणदास ने बताया कि उन्होंने धान की रोपाई की हुई है। मौसम विभाग ने 10 जुलाई तक अच्छी बरसात की उम्मीद जताई थी, लेकिन अब बरसात न होने के कारण फसलें सूख रही है। किसानों ने बताया कि अगर आने वाले दिनों में बरसात नहीं हुई तो आर्थिक नुकसान होग। उन्होंने बताया कि नौबात ये आ रही है कि धान की फसल में पानी के लिए जरनेटर चलाने पड़ रहे है। जिससे आर्थिक नुकसान हो रहा है। 
 --------------------------------
 आने वाले दिनों में ऐसा रहेगा मौसम 
 मौसम विशेषज्ञों की माने तो आने वाले दो दिनों में बरसात हो सकती है। अगर बरसात होती है तो गर्मी व उमस से राहत मिलेगी। हालांकि दो दिन पहले जितनी अधिक गर्मी थी उससे राहत अवश्य मिली है। जिले में जुलाई महीने में 10 एमएम बरसात हुई थी। जून महीने में 35 एमएम बरसात हुई थी। भट्टूकलां क्षेत्र था जहां बरसात नहीं हुई थी, लेकिन शनिवार दोपहर को यहां पर अच्छी बरसात हुई थी। ऐसे में उम्मीद है कि अगले दो दिनों तक जिले में अच्छी बरसात होगी। 
 ----------------------------
 जिले में पिछले दो दिनों से मौसम बदला हुआ है। रविवार को जिले में बरसात नहीं हुई है। उम्मीद है कि आने वाले दिनों में बरसात होने की उम्मीद है। अगर अच्छी बरसात होगी तो फसलें भी अच्छी होगी।
 डा. भीम सिंह, एसडीओ कृषि विभाग फतेहाबाद।