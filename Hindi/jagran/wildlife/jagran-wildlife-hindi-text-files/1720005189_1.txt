MP News: वन्यजीवों का शिकार रोकने के लिए जादू-टोना करने वालों की मदद लेगा मध्य प्रदेश का वन विभागवन्यजीवों का शिकार रोकने और जंगलों में अवैध गतिविधियों पर अंकुश लगाने के लिए मध्य प्रदेश का वन विभाग जादू-टोना व टोटका करने वाले के साथ मिलकर काम करेगा। उनके साथ समन्वय बनाकर यह सुनिश्चित किया जाएगा कि वे वन्यजीवों के अंगों के टोना-टोटके में उपयोग की भ्रांतियों को दूर कर लोगों को वन्यजीवों की सुरक्षा के प्रति जागरूक करने में मदद करें। 
By Jagran News Edited By: Devshanker Chovdhary Published: Wed, 31 Jan 2024 04:30 AM (IST)Updated: Wed, 31 Jan 2024 04:30 AM (IST)FacebookTwitterWhatsappGoogle Newsवन्यजीवों का शिकार रोकने के लिए उठाया गया कदम। (फाइल फोटो)
राज्य ब्यूरो, भोपाल। वन्यजीवों का शिकार रोकने और जंगलों में अवैध गतिविधियों पर अंकुश लगाने के लिए मध्य प्रदेश का वन विभाग जादू-टोना व टोटका करने वाले के साथ मिलकर काम करेगा। उनके साथ समन्वय बनाकर यह सुनिश्चित किया जाएगा कि वे वन्यजीवों के अंगों के टोना-टोटके में उपयोग की भ्रांतियों को दूर कर लोगों को वन्यजीवों की सुरक्षा के प्रति जागरूक करने में मदद करें। 
विभाग का मानना है कि ऐसे लोगों की पहुंच गांव-गांव तक होती है। लगातार भ्रमण करते रहने के कारण इनके पास अधिकतर सूचनाएं भी होती हैं। वाइल्ड लाइफ, मध्य प्रदेश के वार्डन असीम श्रीवास्तव ने इस संबंध में सभी डीएफओ को निर्देश जारी कर दिया है। उन्होंने कहा है कि जादू-टोना करने वालों को भी जागरूक करने की आवश्यकता है, ताकि वे आमजनों को जागरूक कर वन्यजीवों के शिकार को रोकने में मदद कर सकें। 
     
    

निर्देश में कान्हा टाइगर रिजर्व में बाघ कारिडोर को सुदृढ़ करने, महावत के रिक्त पद को भरने और कोर जोन की 15 समितियों व बफर जोन की 150 समितियों में स्किल डेवलपमेंट कार्यक्रम शुरू करने को भी कहा गया है। बता दें कि वनों में पेंगोलिन की उपस्थिति अधिक हो गई है और इनके शिकार की घटनाएं लगातार हो रही हैं।
निर्देश के मुताबिक वनों में घूमने वाले चरवाहों को भी सिस्टम में शामिल कर मुखबिर सूचना तंत्र विकसित किया जाएगा। विशेषज्ञ के माध्यम से गांव वालों को जागरूक किया जाएगा, जिससे पेंगोलिन एवं अन्य वन्यप्राणियों की सुरक्षा हो सके।