मानसून की पहली बरसात ने दी गर्मी से राहत, शहर के कई मोहल्ले में जलभरावमानसून की पहली वर्षा ने उमस गर्मी भरी से लोगों को राहत अवश्य दी लेकिन नगर निगम प्रशासन की तैयारियों की पोल भी खोल कर रख दी। वर्षा के कारण शहर के कई मोहल्लों में जलभराव की स्थिति बन गई। निचले इलाकों में सड़क पर दो से ढाई फुट पानी का भराव है। लोगों को आने-जाने में दिक्कतों का समाना करना पड़ रहा है।By JagranEdited By: Published: Thu, 30 Jun 2022 12:48 AM (IST)Updated: Thu, 30 Jun 2022 12:48 AM (IST)FacebookTwitterWhatsappGoogle Newsमानसून की पहली बरसात ने दी गर्मी से राहत, शहर के कई मोहल्ले में जलभरावसमस्तीपुर । मानसून की पहली वर्षा ने उमस गर्मी भरी से लोगों को राहत अवश्य दी, लेकिन नगर निगम प्रशासन की तैयारियों की पोल भी खोल कर रख दी। वर्षा के कारण शहर के कई मोहल्लों में जलभराव की स्थिति बन गई। निचले इलाकों में सड़क पर दो से ढाई फुट पानी का भराव है। लोगों को आने-जाने में दिक्कतों का समाना करना पड़ रहा है। मंगलवार शाम से ही मौसम का मिजाज बदल गया था। जिले में कहीं बूंदाबांदी तो कहीं जोरदार वर्षा हुई। बुधवार को पूरे दिन आसमान में बादलों का डेरा रहा और वर्षा का सिलसिला चलता रहा। शहर के आजाद चौक स्थित बीएड कालेज मोहल्ला, ग‌र्ल्स हाई स्कूल रोड, पटेल मैदान के पीछे कचहरी रोड, बारह पत्थर मोहल्ला, पुरानी पोस्ट आफिस, धर्मपुर, आरएसबी इंटर कॉलेज रोड, पंजाबी कॉलोनी, ताजपुर रोड समेत कई मुहल्लों में सड़कों पर जलभराव नजर आया। सड़क पर जल जमाव से होकर गुजर रहे लोग निगम प्रशासन को कोस रहे थे। लोगों का कहना है कि मानसून की पहली बारिश में ही यह हाल है तो आगे क्या होगा। काशीपुर ठाकुरबाड़ी गली और सोनवर्षा चौक से तिरहुत एकेडमी विद्यालय के सामने सड़क पर दो से ढाई फुट बारिश के पानी भर गया है। नालों में जमा गंदगी और कचरा सड़कों पर फैल गया है। पैदल चलना दूभर हो रहा है। आवागमन में लोगों को काफी कठिनाई हो रही है। नगर उपायुक्त शाहिद रजा खां ने बताया कि मानूसन की पहली बारिश होने के कारण इस तरह की समस्याएं आई है। जिन क्षेत्रों में जलभराव की समस्या रही है। वहां आगे ऐसी दिक्कत न आए, इसके लिए प्रयास किया जाएगा। वैसे नगर प्रशासन द्वारा मानसून पूर्व ही शहर के सभी हिस्सों में नालों की साफ सफाई कराई गई है। निचले इलाकों में आवश्यकतानुसार नाला व सड़क निर्माण भी कराया गया है। जलभराव की समस्या से निपटने की पूरी तैयारी है।  

 ----------------------------------------------- 
     
    
 मौसम सुहावना, उमस भरी गर्मी से मिली राहत
 मंगलवार देर रात से ही बारिश का सिलसिला शुरु हो गया। बुधवार को पूरे दिन रुक रुक कर बारिश हुई। इससे तापमान में गिरावट आई। झमाझम बारिश के बाद मौसम सुहावना हो गया। सूरज की तपिश व उमस भरी गर्मी झेल रहे लोगों के चेहरे पर राहत नजर आ रही है। पूरे दिन ठंडी हवा के साथ बदरा झमाझम बरसे। ठंडी हवा के झोंकों ने मौसम को खुशनुमा बना दिया। बच्चों ने घरों की छतों पर निकलकर बारिश में नहाकर आनंद लिया। पिछले कई दिनों से तपिश और लू के थपेड़ों ने सबको बेहाल कर रखा था। वही तेज धूप के कारण कामकाजी लोगों का कार्य भी प्रभावित हो रहा था। बुधवार को ठंडी हवा के साथ ही झमाझम बारिश से लोगों को राहत मिली।