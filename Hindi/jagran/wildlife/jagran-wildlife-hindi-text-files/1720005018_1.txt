Haldwani News: बाघों पर शिकारियों का साया, वन्यजीव ब्यूरो का रेड अलर्ट जारीHaldwani News वन विभाग की अलग-अलग डिवीजनों के अधिकारियों का कहना है कि रेंजर को फील्ड स्टाफ संग बैठक बाघ मौजूदगी वाले क्षेत्र में विशेष गश्त जंगल से सटे गांवों में लोगों से सामंजस्य बनाने के लिए कहा गया है। वन बैरियरों पर संदिग्ध वाहनों को रोक जांच करने के साथ बार्डर क्षेत्र की पुलिस से भी मदद ली जाएगी।By Jagran NewsEdited By: Narender SanwariyaPublished: Sat, 01 Jul 2023 06:21 AM (IST)Updated: Sat, 01 Jul 2023 06:21 AM (IST)FacebookTwitterWhatsappGoogle NewsHaldwani News: बाघों पर शिकारियों का साया, वन्यजीव ब्यूरो का रेड अलर्ट जारी
हल्द्वानी, गोविंद बिष्ट। वन्यजीव अपराध नियंत्रण ब्यूरो के एक पत्र ने बाघों की सुरक्षा पर वन विभाग के अधिकारियों की चिंता बढ़ा दी है। ब्यूरो के इनपुट और देश के कुछ हिस्सों में बाघों से जुड़े मामले पकड़ में आने के बाद राष्ट्रीय पार्क, वन्यजीव अभयारण्य के साथ इनसे सटे संभाग के जंगल में शिकारियों की सक्रियता की आशंका बताई गई है। उत्तराखंड में 2018 की गणना में 442 बाघ मिले थे। कार्बेट, राजाजी नेशनल पार्क के साथ-साथ वेस्टर्न सर्किल यानी उप्र से लेकर नेपाल सीमा से सटे जंगल में बाघों की अच्छी संख्या है। ऐसे में केंद्रीय एजेंसी की चेतावनी के बाद महकमा तैयारी में जुटा है। 

वन्यजीव अपराध नियंत्रण ब्यूरो (दिल्ली) के एडिशनल डायरेक्टर एचवी गिरिशा की तरफ से जारी पत्र में टाइगर रिजर्व व वन्यजीव अभयारण्य (जहां बाघों की मौजूदगी) के साथ ही उससे सटे जंगलों को लेकर रेड अलर्ट की बात कही गई है। वन विभाग के अधिकारियों के पास मेल के माध्यम से पत्र पहुंचा है। अगर नेशनल पार्क और अभयारण्य के बाहर बाघों की मौजूदगी को देखा जाए तो कुमाऊं में तराई से जुड़ा वेस्टर्न सर्किल बेहद अहम है। 2018 में हुई गणना के दौरान इससे संबंधित पांच वन प्रभागों में 125 बाघ मिले थे। ऐसे में डिवीजन स्तर से बाघों की सुरक्षा को लेकर नए सिरे से रणनीति बनाई जा रही है। 
     
    

इन जगहों पर विशेष नजर
राजाजी नेशनल पार्क, कार्बेट से सटे उप्र के बिजनौर स्थित कार्बेट अमानगढ़, पीलीभीत टाइगर रिजर्व, वाल्मीकि रिजर्व, बालाघाट, गढ़चिरौली, चंद्रपुर, सतपुड़ा, ताडोबा और पेंच टाइगर रिजर्व को विशेष अलर्ट पर रखा गया है। राजाजी नेशनल पार्क हरिद्वार में है। वहीं, कार्बेट अमानगढ़ की सीमा जिम कार्बेट नेशनल पार्क से सटी हुई है। इसलिए वन्यजीव अपराध नियंत्रण ब्यूरो का अलर्ट उत्तराखंड के लिए भी बेहद अहम है।

रेंजों को मिले यह आदेश 
वन विभाग की अलग-अलग डिवीजनों के अधिकारियों का कहना है कि रेंजर को फील्ड स्टाफ संग बैठक, बाघ मौजूदगी वाले क्षेत्र में विशेष गश्त, जंगल से सटे गांवों में लोगों से सामंजस्य बनाने के लिए कहा गया है। वन बैरियरों पर संदिग्ध वाहनों को रोक जांच करने के साथ बार्डर क्षेत्र की पुलिस से भी मदद ली जाएगी।
जंगलों के आसपास संदिग्धों और खानाबदोशों ढूंढ़ने के लिए कहा 

पत्र में कहा गया है कि संवेदनशील क्षेत्रों का अधिकारी दौरा करें। इसके साथ ही जंगल के आसपास तंबू में रहने वाले और बस व रेलवे स्टेशन परिसर के आसपास घूमने वाले संदिग्ध व खानाबदोशों को भी तलाशें। स्थानीय पुलिस को भी अलर्ट के बारे में बताएं।