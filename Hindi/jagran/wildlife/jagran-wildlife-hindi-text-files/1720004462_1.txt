Leopard In Gurugram: गुरुग्राम के डीएलएफ फेज-पांच इलाके में दिखा तेंदुआ, लोगों में फैली दहशतLeopard In Gurugram अतिरिक्त प्रधान मुख्य वन संरक्षक एमएस मलिक का कहना है कि डीएलएफ फेज-पांच के नजदीक तेंदुआ के देखे जाने की सूचना आई थी। टीम ने हर स्तर पर छानबीन की। कहीं कुछ नहीं मिला। वैसे आसपास के अरावली पहाड़ी क्षेत्र में काफी संख्या में वन्य जीव हैं।By Pradeep Kumar ChauhanEdited By: Published: Thu, 15 Sep 2022 11:32 PM (IST)Updated: Fri, 16 Sep 2022 04:46 AM (IST)FacebookTwitterWhatsappGoogle NewsLeopard In Gurugram: कई बार कुत्तों को पीछे भागते हुए रिहायशी इलाकों तक पहुंच जाते हैं।
गुरुग्राम [आदित्य राज]। Leopard In Gurugram: अरावली पहाड़ी क्षेत्र का एक तेंदुआ बुधवार को डीएलएफ फेज-पांच के नजदीक दिखा। किसी राहगीर ने तेंदुआ को देखा। उसने डीएलएफ की ओर से इलाके में तैनात एक सिक्योरिटी गार्ड को जानकारी दी। आगे वन विभाग को सूचना दी गई। विभाग की टीम ने छानबीन की लेकिन तेंदुआ के आने का कोई प्रमाण नहीं मिला। 
पिछले कुछ सालों से गर्मी के दौरान तेंदुओं के रिहायशी इलाकों में पहुंचने के कई मामले सामने आ चुके हैं। इलाके में पानी की कमी होने की वजह से अक्सर तेंदुए रिहायशी इलाकों में पहुंचते हैं। कई बार कुत्तों को पीछे भागते हुए रिहायशी इलाकों तक पहुंच जाते हैं। एक बार आइएमटी मानेसर इलाके में संचालित एक नामी आटो मोबाइल कंपनी के प्लांट में तेंदुआ घुस गया था। 
     
    

सोहना के नजदीक के गांव में कई बार तेंदुए आ चुके हैं। डीएलएफ फेज-पांच अरावली पहाड़ी क्षेत्र के नजदीक है। उसके आसपास के इलाकोें में काफी संख्या में वन्य जीव हैं। हो सकता है कि पानी या भोजन की तलाश में तेंदुआ आया हो। इस बारे में वन विभाग की टीम पड़ताल कर रही है। अतिरिक्त प्रधान मुख्य वन संरक्षक एमएस मलिक का कहना है कि डीएलएफ फेज-पांच के नजदीक तेंदुआ के देखे जाने की सूचना आई थी। टीम ने हर स्तर पर छानबीन की। कहीं कुछ नहीं मिला। वैसे आसपास के अरावली पहाड़ी क्षेत्र में काफी संख्या में वन्य जीव हैं।

कुछ इलाकों में हैं अधिकतर वन्य जीव
अरावली पहाड़ी क्षेत्र के कुछ इलाकों में अधिकतर वन्य जीव हैं। इन इलाकोें में बंधवाड़ी, घाटा, मांगर, भोंडसी, रायसीना, मानेसर, दमदमा, सोहना के नजदीक के इलाके, फिरोजपुर झिरका आदि मुख्य रूप से शामिल हैं। बताया जाता है कि अवैध रूप से खनन पर रोक लगाए जाने की वजह से गुरुग्राम इलाके में पिछले कुछ सालों के दाैरान वन्य जीवों की संख्या में बढ़ोत्तरी हुई है। हालांकि कितनी बढ़ोत्तरी हुई है, यह जनगणना से पता चलेगा। जनगणना हो चुकी है। अगले महीने तक रिपोर्ट आने की उम्मीद है।

वर्ष 2017 की गणना के मुताबिक अरावली में वन्य जीव
वन्य जीव संख्या
 
 गीदड़ 166 
 लकड़बग्घा 126 
 सेहली 91 
 बिज्जू 61 
 नेवला 50 
 तेंदुआ 31 
 जंगली बिल्ली 26 
 लोमड़ी 4 
 भेड़िया 3 
 लंगूर की प्रजाति 2