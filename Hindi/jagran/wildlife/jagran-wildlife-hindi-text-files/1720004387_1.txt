पीलीभीत : बाघों का यह दृश्य देख रोमांचित हो रहे लोग, इंटरनेट मीडिया पर हो रहा वायरलVideo Viral in Pilibhit  जंगल में बाघों के अठखेलियों का एक दृश्य इंटरनेट मीडिया पर वायरल हो रहा है।जिसमें एक नहीं दो नहीं बल्कि पांच बाघ स्वच्छंद रूप से घूम रहे है।15 मिनट के इस वीडियो को खूब देखा जा रहा हैं।By Ravi MishraEdited By: Published: Tue, 23 Aug 2022 04:33 PM (IST)Updated: Tue, 23 Aug 2022 04:33 PM (IST)FacebookTwitterWhatsappGoogle Newsपीलीभीत : बाघों का यह दृश्य देख रोमांचित हो रहे लोग, इंटरनेट मीडिया पर हो रहा वायरल
पीलीभीत, जागरण संवाददाता। Video Viral in Pilibhit : पीलीभीत में चार तंदुरुस्त शावकों के साथ जंगल में स्वतंत्र रूप से घूमते हुए बाघिन का एक दृश्य वायरल हो रहा है। इंटरनेट मीडिया (Internet Media) पर वायरल हो रहे इस दृश्य को देखकर लोग राेमांचित हो रहे है। पीलीभीत के जंगलों (Pilibhit Forest) में शांत वातावरण के बीच घूमने वाले बाघों का वीडियो काफी पंसद किए जाते हैं। 
मानसून सीजन में पीलीभीत टाइगर रिजर्व (Pilibhit Tiger Reseve) सहित सभी जंगलों में इन दिनों पर्यटन (Tourism) पूरी तरह से बंद है।ऐसे में जंगल के भीतर कच्चे मार्ग सुनसान पड़े हुए हैं। कहीं कोई मानवीय गतिविधि या शोर नहीं है। ऐसे शांत वातावरण में एक बाघिन जंगल के अंदर अपने चार शावकों के साथ स्वच्छंद विचरण कर रही है। इसका वीडियो इंटरनेट मीडिया पर खूब वायरल हो रहा है। 
     
    

पंद्रह मिनट के इस वीडियो में जंगल के अंदर एक कच्चे मार्ग के दोनों ओर घनी झाड़ियां दिख रही हैं। दायीं ओर की झाड़ियों से पहले एक बाघिन दबे पांव निकलकर कच्चे रास्ते का जायजा लेते हुए दूसरी ओर की झाड़ियों की ओर जाती दिखती है।उसके ठीक पीछे एक शावक गुजरता है।इसके तुरंत बाद दो शावक बड़ी तेजी से दोनों ओर की झाड़ियों का रास्ता पार करते दिखाई दे रहे हैं।
सबसे अंत में एक और शावक तेजी के साथ निकलकर दूसरी ओर की झाड़ियों में गुम हो जाता है।इंटरनेट मीडिया पर वायरल हो रहे इस वीडियो को देख लोग रोमांचित हो उठते हैं। उधर,पी

पीलीभीत टाइगर रिजर्व के प्रभागीय वनाधिकारी नवीन खंडेलवाल को जब ये वीडियो दिखाया गया तो उन्होंने कहा कि जिस कच्चे रास्ते से बाघिन अपने चार शावकों के साथ गुजरते दिख रही है, उस मार्ग पर कई जगह पत्थर पड़े दिख रहे हैं।ऐसा कोई कच्चा मार्ग यहां के टाइगर रिजर्व में नहीं है। यह वीडियो किसी और जंगल का है।