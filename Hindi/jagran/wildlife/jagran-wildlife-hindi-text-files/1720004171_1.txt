वन महोत्सव के पहले दिन रोपे गए 51 लाख पौधेवन विभाग ने 35 लाख व अन्य विभागों ने 16 लाख पौधे रोपे नोडल अधिकारी कमिश्वर ने बाल वाटिका पंचवटी वाटिका व विधायक ने स्थापित किया युवा वनBy JagranEdited By: Published: Tue, 05 Jul 2022 10:40 PM (IST)Updated: Tue, 05 Jul 2022 10:40 PM (IST)FacebookTwitterWhatsappGoogle Newsवन महोत्सव के पहले दिन रोपे गए 51 लाख पौधेश्रावस्ती : पर्यावरण को हरा-भरा बनाए रखने के लिए मंगलवार को वन महोत्सव कार्यक्रम का आगाज हुआ। पहले दिन सांसद रामशिरोमणि वर्मा व नोडल अधिकारी देवीपाटन मंडल के कमिश्नर एमपी अग्रवाल की मौजूदगी में निर्धारित लक्ष्य 46 लाख के सापेक्ष 51 लाख पौधों का रोपण हुआ। इसमें वन विभाग ने 35 लाख व अन्य विभागों ने 16 लाख पौधे लगाए। विधायक ने युवा वन व कमिश्नर ने पंचवटी वाटिका तथा बाल वन की स्थापना की।  
 सुबह नौ बजे से पौधारोपण कार्यक्रम की शुरुआत हुई। श्रावस्ती विधायक रामफेरन पांडेय ने डीएम नेहा प्रकाश के साथ केंद्रीय विद्यालय के नवीन भवन परिसर में युवा वन की स्थापना करते हुए पौधे लगाए। सांसद ने जमुनहा तहसील परिसर में पौधारोपण किया। भिनगा विधायक इंद्राणी वर्मा ने भिनगा वन क्षेत्र के कक्ष संख्या 27 में पौधारोपण किया। कमिश्नर ने प्राथमिक विद्यालय सीताद्वार परिसर में बाल वन व भिनगा वन क्षेत्र के कक्ष संख्या 35 में पंचवटी वाटिका की स्थापना की। सीडीओ अनुभव सिंह, डीएफओ एपी यादव, रेंजर भिनगा आरके तिवारी, डिप्टी रेंजर बलराम गौड़ मौजूद रहे। एएसपी केसी गोस्वामी के साथ पुलिस लाइन परिसर में पौधारोपण किया। इस दौरान पर्यावरण संरक्षण का संदेश देते हुए लोगों से बढ़-चढ़कर पौधे लगाने व पेड़-पौधों की सुरक्षा अपने बच्चों की तरह करने की अपील की गई। कलेक्ट्रेट, विकास भवन, एसएसबी 62वीं वाहिनी मुख्यालय, सीमा चौकी, ब्लाक कार्यालय, स्कूल, कालेज समेत सरकारी व गैर सरकारी कार्यालयों तथा ग्राम पंचायतों में भी पौधारोपण किया गया। कार्यकर्ताओं ने मनाई लोजपा संस्थापक की जयंती 
     
    

 मंगलवार को लोक जनशक्ति पार्टी के संस्थापक व राष्ट्रीय अध्यक्ष रामविलास पासवान की जयंती मनाई गई है। प्रदेश अध्यक्ष मनोज कुमार पाठक ने कार्यकर्ताओं के साथ भिनगा नगर स्थित वृद्धाश्रम पहुंच कर वृद्धजनों को फल वितरित कर उनका आशीर्वाद लिया। स्वर्गीय पासवान के विचारों को आत्मसात करने का संकल्प लिया। 
 प्रदेश अध्यक्ष ने वृद्धाश्रम में मौजूद वृद्धजनों को इच्छा अनुसार तीर्थ भ्रमण कराने का आश्वासन दिया। उन्होंने कहा कि वृद्धजन हमारे समाज की धुरी के समान हैं। वृद्धजन मार्गदर्शक के रूप में अहम भूमिका अदा करते हैं। इनकी सेवा व सम्मान करना हमारा कर्तव्य है, यह विचारधारा पूर्व केंद्रीय मंत्री स्वर्गीय रामविलास पासवान की थी। उन्होंने अपने जीवन काल में सदैव वृद्धजन को सम्मान दिया। संदीप यादव, पटवारी लाल, पंकज कुमार, राजकुमार व अन्य कार्यकर्ता मौजूद रहे।