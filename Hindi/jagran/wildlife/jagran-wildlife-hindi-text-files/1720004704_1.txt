चित्रकूट : इटारसी पैसेंजर ट्रेन में तीन बोरी हिरण व बारहसिंगा की सींगे छोड़कर तस्कर फरार, आरपीएफ ने की जांचचित्रकूट में मानिकपुर रेलवे स्टेशन से आरपीएफ टीम ने इटारसी से छिवकी प्रयागराज की ओर जाने वाली पैसेंजर ट्रेन में जांच शुरू की तो तीन बोरी में भरे हिरण और बारहसिंगा के सींग मिले जबकि तस्कर फरार हो गए। By hemraj  kashyapEdited By: Abhishek AgnihotriPublished: Thu, 24 Nov 2022 10:35 AM (IST)Updated: Thu, 24 Nov 2022 10:35 AM (IST)FacebookTwitterWhatsappGoogle Newsचित्रकूट में आरपीएफ ने बरामद की सीगें।
चित्रकूट, जागरण संवाददाता। इटारसी से छिवकी प्रयागराज जा रही पैसेंजर ट्रेन में रेलवे पुलिस बल ने तीन बोरी में हिरण व बारहसिंगा की करीब 78 किग्रा सींग बरामद की हैं। आरपीएफ जवानों को देखकर तस्कर भाग निकले। बरामद सींगों को वन विभाग के सिपुर्द कर दिया गया है। 
मानिकपुर आरपीएफ प्रभारी एसके राठी के मुताबिक बुधवार सुबह आरपीएफ व जीआरपी की टीम द्वारा इटारसी-छिवकी प्रयागराज पैसेंजर के कोच चेक करने के दौरान एक बोगी में तीन बोरों में टुकड़ों में भरकर रखे गए हिरण और बारहसिंगा के 77.5 किग्रा सींग बरामद किए गए। यात्रियों से पूछताछ में किसी ने बोरियों को अपना नहीं बताया। जब्त करके सींग भरी बोरियों को रानीपुर टाइगर रिजर्व के रेंज मानिकपुर के रेंजर कृष्णपाल द्विवेदी को सिपुर्द कर दिया गया है।  
     
    

उप निदेशक आरके दीक्षित ने बताया कि बारहसिंगा फरवरी में अपनी सींगे गिरा देता है। संभव है कि उन्हीं सींगों को लोग बीनकर बेचने जा रहे थे। वैसे प्रतिबंधित सींगों का बाजार में कोई भाव नहीं है, लेकिन इसका उपयोग केमिकल बनाने में किया जाता है।