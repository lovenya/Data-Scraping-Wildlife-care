उमस ने दिनभर निकाला पसीना, तापमान 44 के पारपिछले तीन दिनों से पड़ रही भीषण गर्मी व उमस का दौर मंगलवार को चौथे दिन भी जारी रहा।By JagranEdited By: Published: Tue, 28 Jun 2022 07:22 PM (IST)Updated: Tue, 28 Jun 2022 07:22 PM (IST)FacebookTwitterWhatsappGoogle Newsउमस ने दिनभर निकाला पसीना, तापमान 44 के पारजागरण संवाददाता, रेवाड़ी : पिछले तीन दिनों से पड़ रही भीषण गर्मी व उमस का दौर मंगलवार को चौथे दिन भी जारी रहा। मंगलवार को सोमवार के मुकाबले अधिक उमस होने के कारण आमजन को घरों में कूलर-पंखों के आगे भी ज्यादा राहत नहीं मिल पाई। उमस के कारण दिनभर लोगों के कपड़े पसीने से भीगे रहे। हालांकि शाम के समय तेज हवाएं जरूर चलीं, लेकिन आमजन को उमस से ज्यादा राहत नहीं मिल पाई।  
 भीषण गर्मी और उमस से राहत का वर्षा ही एक उपाय नजर आ रहा है। ऐसे में लोग आसमान की तरफ नजर टिकाए हुए हैं। गत 23 जून को हुई वर्षा के पश्चात आमजन को थोड़ी राहत मिली थी, लेकिन उसके पश्चात से लगातार तापमान में बढ़ोतरी हो रही है। भीषण गर्मी के कारण आमजन के साथ-साथ पशु-पक्षियों पर भी विपरीत प्रभाव पड़ रहा है। मौसम विभाग की ओर से 29 जून से मौसम परिवर्तन होने के साथ ही वर्षा होने की संभावना जताई गई है।  
     
    

 अधिकतम व न्यूनतम दोनों में हुई बढ़ोतरी :
 मंगलवार को अधिकतम व न्यूनतम दोनों तापमान में बढ़ोतरी दर्ज की गई। मंगलवार को अधिकतम तापमान 44.2 तथा न्यूनतम तापमान 28.0 डिग्री सेल्सियस दर्ज किया गया। सोमवार के मुकाबले अधिकतम तापमान में 1.7 डिग्री सेल्सियस तथा न्यूनतम तापमान में दो डिग्री सेल्सियस की बढ़ोतरी हुई। सोमवार को अधिकतम तापमान 42.5 डिग्री सेल्सियस तथा न्यूनतम तापमान 26 डिग्री सेल्सियस दर्ज किया गया था। वहीं, इससे पहले अधिकतम तापमान 44 डिग्री सेल्सियस तथा न्यूनतम तापमान 25.8 डिग्री सेल्सियस दर्ज किया गया था।