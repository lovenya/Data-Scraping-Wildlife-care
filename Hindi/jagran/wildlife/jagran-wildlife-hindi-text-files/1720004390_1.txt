कारखाने की बदलेगी सूरत, इलेक्ट्रिक इंजन का मिलेगा वर्क लोडसंवाद सहयोगीजमालपुर (मुंगेर)  डीजल शेड के बाद रेल इंजन कारखाना में इलेक्ट्रिक लोको काBy JagranEdited By: Published: Tue, 23 Aug 2022 08:20 PM (IST)Updated: Tue, 23 Aug 2022 08:20 PM (IST)FacebookTwitterWhatsappGoogle Newsकारखाने की बदलेगी सूरत, इलेक्ट्रिक इंजन का मिलेगा वर्क लोड
 संवाद सहयोगी,जमालपुर (मुंगेर) : डीजल शेड के बाद रेल इंजन कारखाना में इलेक्ट्रिक लोको का जल्द काम शुरू होगा। सब कुछ ठीक रहा तो अगले वित्तीय वर्ष के पहले कारखाने को इलेक्ट्रिक इंजन के निर्माण व मरम्मत का कार्यभार मिल सकता है। कारखाना व जमालपुर शहर के लिए बड़ी बात है। इससे पूर्व जमालपुर-भागलपुर रेलखंड से जमालपुर वर्कशाप के डीजल शाप तक रेल पटरी व इलेक्ट्रिफिकेशन कार्य शुरू किया जाएगा। इलेक्ट्रिक लोको पीओएच वर्कलोड कार्य शुरू होते ही न सिर्फ रेलकर्मियों व कारखाना का भविष्य उज्जवल होगा, बल्कि शहरी बाजार की भी रौनक भी बढ़ जाएंगी। मंगलवार को जमालपुर कारखाना को मल्टीफेसेड वर्कशॉप बनाने के लिए पूर्व रेलवे कोलकाता के महाप्रबंधक अरूण अरोड़ा ने निर्देश जारी किया है, तथा पूर्व रेलवे मालदा मंडल के डीआरएम यतेंद्र कुमार और टीआारडी विभाग के पदाधिकारी ने कारखाने तक इलेक्ट्रिफिकेशन कार्य पूर्ण करने को लेकर कवायद तेज कर दी है। डीआरएम और टीआरडी पदाधिकारियों ने सीडब्लूएम एसके विजय से संपर्क किया है, तथा दिसंबर तक जमालपुर भागलपुर रेलखंड से कारखाने के डीजल शॉप तक इलेक्ट्रिफिकेशन कार्य पूरा करने का लक्ष्य रखा है। गौरतलब है कि रेलवे बोर्ड, नई दिल्ली ने रेल इंजन कारखाना जमालपुर को दस मेमू/ईएमयू का वर्कलोड दिया गया था। लेकिन एक मेमू में कुल 16 कोच होने की वजह से कारखाना में मौजूद इंफ्रास्ट्रक्चर का सेटअप तैयार नहीं हो सका और जीएम ने इसे लिलुआ शिफ्ट करने का आदेश जारी कर दिया। लेकिन जीएम ने अपने एक दिवसीय कारखाना निरीक्षण के दौरान 26 मार्च 22 को पुन: जमालपुर वर्कशॉप में इलेक्ट्रिक लोको पीओएच कराने का आदेश दिया। इसकी शुरूआत कर दी गयी है। 

 -------------- 
     
    
 कंचरापाड़ा और लिलुआ करेगा मदद
 चीफ वर्कशाप इंजीनियर सुमित सरकार ने अपने पत्र में स्पष्ट किया कि है जमालपुर कारखाने में होने वाले इलेक्ट्रिक पीओएच में जो भी सामग्री और तकनीक की आवाश्यकता पड़ेगी। उसका सहयोग पूरी तरह कंचरापाड़ा वर्कशाप और लिलुआ वर्कशाप करेगा। इसमें नन स्टाक और स्टाक वाली सामग्री उपलब्ध किया जाएगा। हालांकि, लुलिआ वर्कशाप में अब एलएचबी वाली कोच की पीओएच कार्य प्रांरभ हो चुका है। इलेक्ट्रिक लोको का पीओएच लिलुआ और कंचरापाड़ा वर्कशाप में किया जा रहा है। इन दोनों के सहयोग से ही जमालपुर कारखाने में इलेक्ट्रिक लोको का पीओएच कार्य प्रारंभ होगा। गौरतलब है कि जमालपुर कारखाना प्रशासन ने सितंबर 2020 से ही कारखाने के डीजल शॉप में कार्य बंद कर दिया था। तथा अगस्त 2020 तक 9 डीजल लोको का पीओएच किया था। हालांकि प्रत्येक साल 72 डीजल लोको का पीओएच किया करता था। पूरे भारत में डीजल लोको पीओएच बंद होने से यहां भी डीजल शॉप को बंद कर दिया गया। वहीं 17 सितंबर 2020 में कारखाना प्रशासन ने डीजल शॉप में वैगन पीओएच का कार्य प्रारंभ कर दिया है। जो वर्तमान तक किया जा रहा है।