जौनपुर में विशालकाय अजगर ने नीलगाय के बच्चे को निगला, ग्रामीणों में दहशत के बीच वन विभाग ने कब्‍जे में लियाPython In Jaunpur  नीलगाय के बच्‍चे को अजगर ने निगल लिया तो ग्रामीणों के बीच दहशत का माहौल पैदा हो गया है। इसकी वजह से जिले में दहशत का माहौल हो गया है। ग्रामीणों की पहल पर वन विभाग अजगर को ले गया।   
By Abhishek SharmaEdited By: Published: Sat, 03 Sep 2022 01:52 PM (IST)Updated: Sat, 03 Sep 2022 01:52 PM (IST)FacebookTwitterWhatsappGoogle Newsजौनपुर में पचहटिया स्थित सूरज घाट के पास विशालकाय अजगर देख ग्रामीणों में दहशत है।
जौनपुर, जागरण संवाददाता। जिले में अजगर ने नीलगाय के बच्‍चे को निगला तो लोगों में दहशत का माहौल पैदा हो गया। ग्रामीणों की पहल पर मौके पर पहुंची वन विभाग की टीम ने अजगर को कब्जे में लेकर सुरक्षित स्‍थान पर छोड़ दिया। पचहटिया स्थित सूरज घाट के पास विशालकाय अजगर देख ग्रामीणों में दहशत। नीलगाय के बच्चे को अजगर ने निगल लिया। वहीं जानकारी होने के बाद मौके पर पहुंचे ग्रामीण रस्सी से बांधकर अजगर को मुख्य मार्ग तक ले आए। अजगर ने निगले नीलगाय के बच्चे को उगलते हुए ग्रामीणों पर भी इस दौरान हमला करने की कोशिश की। ग्रामीणों के सहयोग से अजगर को पकड़ कर बोरे में भरने के बाद पुलिस और वन विभाग को सूचना दे दी गई। 

शीतला चौकियां में नगर के पचहटिया स्थित सूरज घाट के समीप गांव के खेत में शनिवार सुबह विशालकाय अजगर देख ग्रामीणों में हड़कंप मच गया। शौच के लिए खेत में गए एक किशोर ने सबसे पहले अजगर देखा।उसने देखा कि अजगर नीलगाय के बच्चे को निगल रहा है। इसके बाद नीलगाय का बच्चा चंगुल से छूटने के लिए संघर्ष करता दिखा तो भागकर उसने लोगों को सूचना दी। यह सब देखते ही देखते सैकड़ों ग्रामीण महिला, पुरुष इकठ्ठा हो गए। तब तक अजगर नीलगाय के बच्चे को निगल चुका था। अजगर की लंबाई लगभग चौदह फुट देख कर लोग भयभीत हो गए। किसी तरह ग्रामीणों ने रस्सी से अजगर को जकड़ लिया। किसी हिम्मत नही हो रही थी की उसे उठाकर खेतों से दूर करे। 
     
    

इस दौरान मौके पर पहुंचे ग्रामीणों ने कपड़े से अजगर का मुंह ढककर उसका मुंह कसकर पकड़ लिया। ग्रामीणों को हिम्मत देने पर ग्रामीण पूछ से पकड़कर अजगर उठाकर मुख्य मार्ग पर लाए। अजगर ने जमीन पर छोड़ते ही निगले हुए नीलगाय के बच्चे को उगल दिया। ग्रामीणों ने उसे बोरे में भरने का प्रयास किया तो अजगर आक्रामक हो गया। किसी तरफ डंडे के सहारे लोगों ने बोरे में भरकर बांध दिया। इस बाबत डीएफओ को सूचना दी गई। डीएफओ के निर्देश पर पहुंचे वन विभाग कर्मचारी अजगर को अपने साथ ले गए। तब जाकर ग्रामीणों ने राहत की सांस ली।