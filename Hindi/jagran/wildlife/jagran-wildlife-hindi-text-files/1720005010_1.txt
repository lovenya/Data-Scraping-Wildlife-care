गर्मी से बचने के लिए तरबूज और खीरे खा रहे हिरण, वन्‍यजीव संरक्षण विभाग ने हिरणों के आहार में किया बदलावऊधमपुर में गर्मी से बचने के लिए हिरण को तरबूज और खीरे खाने के लिए दिए जा रहे हैं। गर्मी से बचाने के लिए ऊधमपुर में स्थित हिरण पार्क में रखे गए हिरणों की खुराक में बदलाव किया गया है। इन दिनों डियर पार्क में हिरणों की फीड़ में जहां गुलुकोज(गुलुकोन-डी) मिलाया जा रहा है। हिरणों के लिए बनाए गए शेड़ों को ठंडा रखने के लिए पानी छिड़का जा रहा। By Jagran NewsEdited By: Himani SharmaPublished: Fri, 23 Jun 2023 10:45 AM (IST)Updated: Fri, 23 Jun 2023 10:45 AM (IST)FacebookTwitterWhatsappGoogle Newsगर्मी से बचने के लिए तरबूज और खीरे खा रहे हिरण
ऊधमपुर, जागरण संवाददाता: लगातार पड़ रही भीषण गर्मी ने इंसानों को ही नहीं बेजुबान जीवों को भी बेहाल करना शुरू कर दिया है। गर्मी से बचाने के लिए ऊधमपुर में स्थित हिरण पार्क में रखे गए हिरणों की खुराक में बदलाव किया गया है। इन दिनों डियर पार्क में हिरणों की फीड़ में जहां गुलुकोज(गुलुकोन-डी) मिलाया जा रहा है। वहीं नियमित रूप से उनको तरबूज और खीरा खाने के लिए दिया जा रहा है। 

हिरणों के आराम के लिए बनाए गए शेड़ों को ठंडा रखने के लिए नियमित अंतराल पर शेड की घास पर पानी का छिड़काव किया जा रहा है। पिछले कुछ दिनों से गर्मी के तेवर काफी तलख हो चुके हैं। आसमान में हल्के बादलों से तेज धूप तो नहीं है, मगर गर्मी की तपिश अपना अहसास कर सबके पसीने छुड़ा रही है। इसके साथ ही हवा के बिलकुल भी न चलने से गर्मी हर किसी को परेशान करने लगी है। 
     
    
कुछ दिनों पहले तक मिली राहत
हालांकि, इस बार गर्मियों के सीजन में कुछ दिनों पहले तक राहत मिलती रही है। यहां तक की कई बार तो गर्मियों में सर्दियों का अहसास हुआ है। जून के पहले सप्ताह तक बारिश और ठंडी हवा से मौसम खुशगवार बना रहा, लेकिन पिछले एक पखवाड़े से पड़ रही बेहाल करने वाली गर्मी का प्रकोप खासा बढ़ गया है।

इससे बचने के लिए हर इंसान कोई प्रयास कर रहा है। वन जीव संरक्षण विभाग भी टांडे रख में स्थित डियर पार्क में मौजूद हिरणों को गर्मी के प्रकोप से बचाने के लिए खास व्यवस्था कर रहा है।
पिछले कुछ दिनों से अधिकतम तापमान 40 डिग्री के आसपास दर्ज हो रहा है। हिरण 32 से 35 डिग्री तक ही गर्मी झेल पाते हैं। इससे अधिक तापमान वह नहीं झेल सकते। इसके चलते वन्य जीव संरक्षण विभाग ने हिरणों को गर्मी से बचाने के लिए विशेष प्रबंध किए गए हैं। गर्मी बढ़ने के साथ विभाग ने हिरणों को दी जाने वाली फीड़ में गुलुकोज (गुलुकोन-डी) मिला कर देना शुरू कर दिया है।

हर समय पानी उपलब्‍ध रहना सुनिश्चित किया गया
साथ ही हिरणों को फीड के अलावा आहार के रूप में तरबूज, खीरा, गांठगोभी, पत्ता गोभी व अन्य हरी सब्जियां दे रहा है, ताकि गर्मी में हिरणों को अपने शरीर का तापमान नियंत्रित करने में मदद मिल सके। हिरण के लिए हर समय पर्याप्त पानी उपलब्ध रहना सुनिश्चित किया गया है।
इसके अलावा हिरणों के रहने के शेडों में तापमान को 32 डिग्री से कम रखने के लिए शेड पर लगाई गई घास पर नियमित अंतराल पर पानी का छिड़काल कर उसे गीला किया जाता है, जिससे शेड के अंडर तापमान कम रहे और ठंडा बनी रहे।

32 स्पॉटेड और 2 बार्किंग डियर है
पार्क में टांडे रख स्थित विभाग के डियर पार्क में कुल 34 हिरण है। जिसमें 32 स्पॉटेड डियर हैं और नमें से 12 मादा और 20 नर हैं। इसके अलावा एक नर और एक मादा दो बार्किंग डियर भी है। पिछले वर्ष एक गोरल डियर था, जिसे पिछले वर्ष जम्मू शिफ्ट कर दिया गया। इसके अलावा दो हिरणों के दो छोटे बच्चे भी देखे गए हैं। मगर छह माह बात ही इनको गिनती में शामिल किया जाएगा।

टांडे रख डियर पार्क में गर्मी बढ़ने के साथ ही हिरणों को गर्मी से बचाने के लिए जरूरी प्रबंध किए हैं। हिरणों के आराम के लिए बने शेड की छट व चारों तरफ घास लगाई गई है। इस पर नियमित अंतराल पर पानी का छिड़काव कर गीला कर शेड के अंदर तापमान को कम किया जाता है।
इसके साथ ही हिरणों के आहार में तरबूज, खीरा दिया जाता है। हरे चारे में गांठगोभी, पत्तागोभी शामिल की गई है। बीच बीच में उनके चारे पर ग्लूकोज का छिड़काव किया जाता है। पर्याप्त पानी की व्यवस्था की जाती है जिससे की हिरण के शरीर का तापमान इस भीषण गर्मी के मौसम में नियंत्रित रहे। बाबू राम, फारेस्टर डियर पार्क, टांडे रख, ऊधमपुर