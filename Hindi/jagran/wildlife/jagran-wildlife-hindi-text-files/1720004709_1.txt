डा जितेंद्र सिंह बोले- लद्दाख में एक माह में बन जाएगी Night Sky Sanctuary, एस्ट्रो टूरिज्म को मिलेगा बढ़ावानाइट स्काई सेंचुरी बनने से लद्दाख में एस्ट्रो टूरिज्म को बढ़ावा मिलना तय है। सेंचुरी देश के साथ अन्य देशों के पर्यटकों को भी लद्दाख आने के लिए आकर्षित करेगी। लेह जिले के हानले में पंद्रह हजार फीट की ऊंचाई पर प्रदूषण का नामो निशान तक नहीं है। By Jagran NewsEdited By: Vikas AbrolPublished: Sat, 26 Nov 2022 05:16 PM (IST)Updated: Sat, 26 Nov 2022 05:16 PM (IST)FacebookTwitterWhatsappGoogle Newsचांगथांग वाइल्ड लाइफ सेंचुरी में स्थित हानले में नाइट स्काई सेंचुरी विश्व की सबसे ऊंचे स्थान में से एक होगी।
जम्मू, राज्य ब्यूरो। प्रधानमंत्री कार्यालय के राज्यमंत्री डा जितेंद्र सिंह ने कहा है कि केंद्र शासित प्रदेश लद्दाख के लेह जिले के हानले में एक महीने के अंदर देश की पहली नाइट स्काई सेंचुरी बन कर तैयार हो जाएगी। डा जितेंद्र सिंह ने यह जानकारी गत शुक्रवार को दिल्ली में उनसे मिलने के लिए पहुंचे लद्दाख के उपराज्यपाल आरके माथुर को दी। नार्थ ब्लाक में हुई इस बैठक के दौरान डा जितेंद्र सिंह ने बताया कि सूचना एवं तकनीक विभाग के काउंसिल फार साइंटिफिक एंड इंडस्ट्रियल रिसर्च द्वारा नाइट आई सेंचुरी स्थापित करने की दिशा में जोर-शोर से काम हो रहा है। दिसंबर महीेने में यह बन जाएगी। 

नाइट स्काई सेंचुरी बनने से लद्दाख में एस्ट्रो टूरिज्म को बढ़ावा मिलना तय है। सेंचुरी देश के साथ अन्य देशों के पर्यटकों को भी लद्दाख आने के लिए आकर्षित करेगी। लेह जिले के हानले में पंद्रह हजार फीट की ऊंचाई पर प्रदूषण का नामो निशान तक नहीं है। ऐसे यहां से रात के अंधेरे में तारों को साफ तरीके से देखा जा सकता है। 
     
    
चांगथांग वाइल्ड लाइफ सेंचुरी में स्थित हानले में नाइट स्काई सेंचुरी विश्व की सबसे ऊंचे स्थान में से एक होगी। वहां पर इस समय तारे, ग्रह देखने के लिए गामा, आप्टिकल व इंफ्रारेड टेलिस्कोप लगाने की दिशा में काम हो रहा है। नाइट स्काई सेंचुरी स्थापित करने को लेकर डा जितेंद्र सिंह से लद्दाख के उपराज्यपाल की यह दूसरी बैठक है। पहली बैठक सितंबर महीने में हुई थी इसमें 3 महीनों के अंदर सेंचुरी बनाने का लक्ष्य तय किया गया था ।

इस बैठक में नाइट स्काई सेंचुरी स्थापित करने के मुद्दे के साथ लद्दाख में विकास को तेजी देने की दिशा में हो रह काम पर भी विचार विमर्श किया गया। इस दौरान उपराज्यपाल ने बताया कि लद्दाख में गत दिनों हुए रोजगार मेले के दौरान यूटी प्रशासन की ओर से एक हजार युवाओं को नियुक्ति पत्र दिए गए।