मणिपुर के कांगपोकपी जिले में हिंसक झड़प, भूमि अतिक्रमण को लेकर स्थानीय लोगों की रैली पर पुलिस ने की कार्रवाईमणिपुर के कांगपोकपी जिले में हिंसक झड़प हुई है। आरक्षित वनों और वन्यजीव अभयारण्यों द्वारा आदिवासियों की भूमि पर अतिक्रमण का आरोप लगाते हुए स्थानीय लोगों ने एक विरोधी रैली निकाली। पुलिस ने इस रैली को रोकने की कोशिश की जिससे विवाद बढ़ता चला गया।By AgencyEdited By: Nidhi AvinashPublished: Sat, 11 Mar 2023 01:13 PM (IST)Updated: Sat, 11 Mar 2023 01:13 PM (IST)FacebookTwitterWhatsappGoogle Newsमणिपुर के कांगपोकपी जिले में हिंसक झड़प
इंफाल, एजेंसी। मणिपुर के कांगपोकपी जिले में हिंसक झड़प हुई है। आरक्षित वनों और वन्यजीव अभयारण्यों द्वारा आदिवासियों की भूमि पर अतिक्रमण का आरोप लगाते हुए स्थानीय लोगों ने एक विरोधी रैली निकाली। पुलिस ने इस रैली को रोकने की कोशिश की, जिससे विवाद बढ़ता चला गया। 

बड़ी संख्या में लोग हुए इकट्ठा
पुलिस ने इस रैली को निषेधाज्ञा का उल्लंघन बताया है। बता दें कि 10 मार्च को कांगपोकपी शहर में थॉमस के पास बड़ी संख्या में लोग इकट्ठा हुए और स्वदेशी जनजातीय नेताओं के मंच (ITLF) सहित विभिन्न निकायों द्वारा विरोधी रैली बुलाई गई। जब पुलिस ने प्रदर्शनकारियों को हटाने की कोशिश की तो विवाद बढ़ता चल गया और हिंसक झड़पें शुरू हो गई। 
     
    

प्रदर्शनकारियों पर दागे आंसू गैस के गोले
अधिकारियों ने बताया कि आंसू गैस के गोले दागे जाने से कम से कम पांच प्रदर्शनकारी घायल हो गए, जबकि कुछ पुलिस कर्मियों को भी पत्थर लगने से चोटें आईं है। बाद में स्थिति पर काबू पा लिया गया। मुख्यमंत्री एन बीरेन सिंह ने इस मामले में कहा कि प्रदर्शनकारी संवैधानिक प्रावधानों को चुनौती दे रहे हैं।

'संवैधानिक प्रावधानों को दे रहे चुनौती'
मुख्यमंत्री एन बीरेन सिंह ने कहा कि वे संवैधानिक प्रावधानों को चुनौती दे रहे थे। वहां के लोग अफीम की खेती और नशीले पदार्थों के कारोबार के लिए आरक्षित वनों, संरक्षित वनों और वन्यजीव अभ्यारण्यों का अतिक्रमण कर रहे थे। यही कारण है कि रैली का आयोजन किया गया था।

धारा 144 हुई लागू
प्रदर्शनकारियों ने बाद में कांगपोकपी के उपायुक्त केंगू ज़ुरिंगला के माध्यम से राज्यपाल अनुसुइया उइके को एक ज्ञापन सौंपा। 9 मार्च को कांगपोकपी और चुराचांदपुर जिलों में सीआरपीसी की धारा 144 के तहत निषेधाज्ञा लागू कर दी गई है। इस बीच, माराम यूनियन, माओ यूनियन और रोंगमेई नागा काउंसिल मणिपुर सहित नागा समुदाय के कई संगठनों ने कहा कि ITLF एक नवगठित निकाय है और यह राज्य के स्वदेशी लोगों का प्रतिनिधित्व नहीं करता है।