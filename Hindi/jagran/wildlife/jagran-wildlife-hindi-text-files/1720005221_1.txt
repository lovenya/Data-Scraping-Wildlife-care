Madhya Pradesh News: बांधवगढ़ टाइगर रिजर्व में दो शावकों की मौत, बड़े बाघ के हमले में मारे जाने की कही जा रही बातबांधवगढ़ टाइगर रिजर्व में दो बाघ शावकों की मौत होने की जानकारी सामने आ रही है। इस मामले की पुष्टि फिलहाल किसी अधिकारी ने नहीं की है लेकिन वन विभाग के सूत्रों से मिली जानकारी के मुताबिक टाइगर रिजर्व के पनपथा और खितौली रेंज में दो शावकों की मौत हुई है।
मरने वाले दोनों बाघ शावक एक वर्ष के अंदर के बताए जा रहे हैं।By Jagran News Edited By: Prateek Jain Published: Tue, 26 Mar 2024 12:09 AM (IST)Updated: Tue, 26 Mar 2024 12:09 AM (IST)FacebookTwitterWhatsappGoogle Newsबांधवगढ़ टाइगर रिजर्व में दो शावकों की मौत, बड़े बाघ के हमले में मारे जाने की कही जा रही बात
जेएनएन, उमरिया। बांधवगढ़ टाइगर रिजर्व में दो बाघ शावकों की मौत होने की जानकारी सामने आ रही है। इस मामले की पुष्टि फिलहाल किसी अधिकारी ने नहीं की है, लेकिन वन विभाग के सूत्रों से मिली जानकारी के मुताबिक टाइगर रिजर्व के पनपथा और खितौली रेंज में दो शावकों की मौत हुई है। 

मरने वाले दोनों बाघ शावक एक वर्ष के अंदर के बताए जा रहे हैं। यह जानकारी भी सामने आई है कि दोनों ही बाघ शावकों पर किसी बड़े बाघ ने हमला किया है, जिससे उनकी मौत हुई है। 
     
    


मारने के बाद खा गया बाघ

बताया गया है कि पनपथा रेंज अंतर्गत जिस बाघ शावक का शव पाया गया है वह बुरी तरह से नुचा हुआ था। संभवत बाघ ने शावकों पर हमला करने के बाद उसके शव को खा भी लिया है, जिसकी वजह से यह पता नहीं चल पा रहा है कि मरने वाला बाघ शावकों नर है या मादा। घटना की जानकारी मिलने के बाद वन विभाग का अमला मौके पर पहुंच गया और अपनी कार्रवाई में जुट गया। हालांकि इस बारे में कोई विज्ञप्ति जारी नहीं की गई है। 


खितौली में मारा दूसरा शावक

बांधवगढ़ टाइगर रिजर्व के खितौली रेंज में एक अन्य बाघ शावकों की भी मौत हुई है। यहां मरने वाला बाघ शावक भी दूसरे बाघ के हमले में मारा है। इस बारे में जानकारी मिलने के बाद वन विभाग का अमला मौके पर पहुंच गया और जांच में जुट गया है।

दोनों ही बाघ शावकों के पोस्टमार्टम के बारे में फिलहाल कोई जानकारी सामने नहीं आई है। इन दो बाघ शावकों की मौत के बाद इस वर्ष बांधवगढ़ टाइगर रिजर्व में मरने वाले बाघों की संख्या नो हो गई है। जनवरी से अभी तक इतनी बड़ी संख्या में बाघों की मौत से बंधवगढ़ टाइगर रिजर्व के अस्तित्व पर प्रश्न खड़ा होने लगा है।


2024 में बाघों की मौत

10 जनवरी 24 को पतोर रेंज चिल्हारी बीट के आर 421 के कुशहा नाल में 15 -16 महीना के बाघ शावक का एक महीना पुराना कंकाल पाया गया।

16 जनवरी 2024 को धमोखर परिक्षेत्र के ग्राम बरबसपुर से करीब एक किमी दूर नर बाघ शावक 12 से 15 माह का शव मिला।

23 जनवरी 2024 को मानपुर बफर रेंज के पटपरिया हार पीएफ 313 में एक बाघिन का शव पाया गया। 


31 जनवरी 2024 बांधवगढ टाइगर रिजर्व के कल्लवाह परिक्षेत्र के आरएफ़ क्रम 255 में गश्ती के दौरान मृत अवस्था मे बाघ मिला है। 

29 फरवरी 2024 को पनपथा कोर के बघड़ो बीट में मिला मृत बाघ। इसकी अनुमानित उम्र 5 से 6 साल की बताई जा रही है।बाघ की मौत आपसी संघर्ष की वजह से हुई है।

02 मार्च 2024 को बांधवगढ़ टाइगर रिजर्व की पतौर रेंज में तीन साल का मृत बाघ  पाया गया। स्थान:- चपटा पटेरा, आरएफ 435, बीट पिटोर, रेंज पतौर


04 मार्च 2024 को पनपथा कोर रेंज के हरदी बीट कक्षा आरएफ 455 में बाघ का शव पाया गया है। 

25 मार्च 2024 को बांधवगढ़ टाइगर रिजर्व के पनपथा और खितौली  रेंज में 2 बाघ शावकों की मौत

यह भी पढ़ें -

Ujjain Fire News: उज्जैन हादसे में 14 घायल, छह लोग इंदौर रेफर; भस्म आरती के दौरान कैसे लगी आग; पढ़ें INSIDE STORY

Bhagoriya Utsav: आदिवासी समाज ने हर्षोल्लास से मनाया भगोरिया उत्सव, देखिए इसकी तस्वीरें