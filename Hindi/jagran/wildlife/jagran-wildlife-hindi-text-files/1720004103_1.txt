Haldwani News: बाघ के हमले से बचाने को बारिश में जंगल में तंबू लगाकर पहरा देंगे वन कर्मीवनकर्मी जंगल व आबादी की सीमा में डटे रहे। इसके लिए 12 जगहों पर तिरपालनुमा तंबू गाड़ दिया गया है। बारिश के दौरान खुद को भीगने से बचाने के लिए वनकर्मी तंबू के नीचे आ जाएंगे। कोशिश है कि लोगों को जंगल में न आने दिया जाए।By Prashant MishraEdited By: Published: Wed, 29 Jun 2022 11:20 PM (IST)Updated: Wed, 29 Jun 2022 11:20 PM (IST)FacebookTwitterWhatsappGoogle News29 दिसंबर से इस माह 16 जून तक सात लोगों की हमले में मौत हो चुकी है।
जागरण संवाददाता, हल्द्वानी: फतेहपुर रेंज में बाघ को ट्रैंकुलाइज करने के बाद वन विभाग पिछले पांच दिन से बाघिन की तलाश में जुटा है। जंगल में हुई मौतों के बाद लगातार कैमरे में कैद होने की वजह से इस बाघिन को विभाग ने संदिग्ध माना है।  
वहीं, वर्षा सीजन शुरू होने के कारण लोगों को जंगल में जाने से रोकने में दिक्कत आ सकती है। वनकर्मी जंगल व आबादी की सीमा में डटे रहे। इसके लिए 12 जगहों पर तिरपालनुमा तंबू गाड़ दिया गया है। बारिश के दौरान खुद को भीगने से बचाने के लिए वनकर्मी तंबू के नीचे आ जाएंगे। वन विभाग की कोशिश है कि किसी भी हाल में लोगों को जंगल में न आने दिया जाए। 
     
    

फतेहपुर रेंज में पिछले साल 29 दिसंबर से इस माह 16 जून तक सात लोगों की हमले में मौत हो चुकी है। सभी घटनाएं जंगल के अंदर हुई है। ऐसे में वन विभाग ने वनकर्मियों को जंगल व आबादी की सीमा पर भी तैनात कर रखा है। ताकि लोगों को जंगल में प्रवेश पूरी तरह प्रतिबंधित हो सके। 
90 से 100 तक इस स्टाफ की संख्या पहुंचती है। अब वर्षा सीजन शुरू होने के कारण इन्हें जंगल किनारे ड्यूटी करने में परेशानी का सामना करना पड़ सकता है। इसलिए बुधवार को रेंज टीम ने जगह-जगह तिरपुलनुमा तंबू फिट कर दिए।

फतेहपुर रेंजर केएल आर्य ने बताया कि पूरी गंभीरता के साथ वन विभाग जंगल में अभियान चला रहा है। उम्मीद है कि जल्द सफलता मिलेगी। तंबू के जरिये सीमा पर पहरा देने वाले वनकर्मियों को वर्षा से बचने का मौका मिलेगा।
ट्रैंकुलाइज बाघ की रिपोर्ट नहीं मिली
हल्द्वानी: 120 दिन की मेहनत के बाद वन विभाग ने 21 जून को एक बाघ को ट्रैंकुलाइज कर लिया था। जिसके बाद बाघ का सैंपल भारतीय वन्यजीव संस्थान देहरादून को भेजा गया था। 16 जून को बाघ के हमले में जान गंवाने वाली नंदी देवी के शव से लिए सैंपल से इसका मिलान करने पर यह प्रमाणित हो जाता है कि यह हमलावार बाघ ही है। लेकिन अभी तक देहरादून से रिपोर्ट ही नहीं मिली।