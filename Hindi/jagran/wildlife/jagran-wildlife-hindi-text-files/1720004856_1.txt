सनसेट देखने के लिए लातेहर रेलवे पहाड़ बन रहा पर्यटकों की पसंदीदा जगह, सोशल मीडिया पर वायरल हुई थी फोटोझारखंड के लातेहार जिले में ढेरों पर्यटक स्थल भरे पड़े हैं। हर एक पर्यटन स्थलों की एक से बढ़कर एक विशेषता है। इन सबके बीच अब लातेहार रेलवे स्टेशन परिसर के समीप का स्थान सूर्यास्त के खूबसूरत नजारे के दीदार करने का नया स्पॉट बन गया है।By Utkarsh  PandeyEdited By: Mohit TripathiPublished: Sun, 19 Feb 2023 09:11 PM (IST)Updated: Sun, 19 Feb 2023 09:11 PM (IST)FacebookTwitterWhatsappGoogle Newsलातेहार रेलवे स्टेशन पहाड़ बना अब सूर्यास्त के अनुपम नजारे का नया स्पाट

  
  
   
    
     
      उत्कर्ष पाण्डेय, लातेहार: झारखंड के लातेहार जिले में ढेरों पर्यटक स्थल भरे पड़े हैं। हर एक पर्यटन स्थलों की एक से बढ़कर एक विशेषता है। इन सबके बीच अब लातेहार रेलवे स्टेशन परिसर के समीप का स्थान सूर्यास्त के खूबसूरत नजारे के दीदार करने का नया स्पॉट बन गया है। 
     
    
   
   
  
सोशल मीडिया से चर्चा में आया था चर्चा में

  
  
   
    
     
       अब यहां हर शाम लोगों की भीड़ जुटती है, छह महीने पहले रेलवे थर्ड लाइन निर्माण में लगी कंपनी के कर्मियों ने इस स्थान की खोज की। युवा कर्मियों ने यहां की फोटो खींचकर सोशल मीडिया पर वायरल करना शुरू किया तो यह स्थान चर्चा में आया। 
     
    
   
   
  
     
    

सनसेट देखने के लिए पर्यटकों की पसंदीदा जगह

  
  
   
    
     
       अब युवाओं के साथ सरकारी कर्मियों के लिए भी यह स्थान शाम का वक्त गुजारने के लिए पहली पसंद बनता जा रहा है। 
     
    
   
   
  
  
   
    
     
        लोगों की हर शाम होने वाली भीड़ के मद्देनजर अब यहां चाय-पकौड़ी आदि की दुकानें भी सजने लगी हैं। वहीं ट्रेन पकड़ने के लिए समय से पूर्व स्टेशन आने वाले यात्री भी इस स्थान पर जाकर फोटोग्राफी करते देखे जाते हैं। 
     
    
   
   
 


  
  
   
    
     
      
        खुबसूरती निहारने हर शाम जुटती है भीड़ 
      
     
    
   
   
 

  
  
   
    
     
      
       
         यहां शाम ढलते ही सूर्यास्त के खुबसूरत नजारे का दीदार करने के लिए लोगों की भीड़ जुटती है। सरकारी व गैर सरकारी कार्यालयों में काम करने वाले लोग ढलती हुई शाम के बीच इस स्थान पर आकर समय गुजारते दिखते हैं।  
       
      
     
    
   
   
  
  
   
    
     
      
       
         खास तौर पर रविवार के दिन यहां लोग अपने परिवारजनों के साथ भी आकर यहां सैर सपाटे का लुत्फ उठाते हैं। 
       
      
     
    
   
   
 

सरकार द्वारा पर्यटन विकास की उम्मीद

  
  
   
    
     
      
       
         इस स्थान की बढ़ती प्रसिद्धि से यहां पर्यटन विकास के तहत कई तरह के कार्य शुरू होने की उम्मीद लोग शासन और प्रशासन से करने लगे हैं। बीते कुछ सालों में पर्यटन विकास के तहत जिले में काफी काम हुए हैं। अब एक बार इस स्थान पर शासन को अपनी नजरें इनायत करने की दरकार है। 
       
      
     
    
   
   
 


  
  
   
    
     
      
       
        
         
           पहाड़ों के बीच डूबते सूर्य के नजारे से खिंचे चले आते हैं लोग 
         
        
       
      
     
    
   
   
 

  
  
   
    
     
      
       
        
         
          
            सूर्यास्त के दौरान लातेहार रेलवे स्टेशन से पश्चिम दिशा की ओर पहाड़ों के बीच डूबते सूर्य के साथ आसमान में लालिमा छा जाती है। थोड़ी देर के लिए उस समय ऐसा प्रतीत होता है, मानो आसमान और पहाड़ सट गए हैं और बीच से ब्लू, लाल व हरा का अनूठा संगम बन जाता है। 
          
         
        
       
      
     
    
   
   
 

अलौकिक होता है नजारा

  
  
   
    
     
      
       
        
         
          
            इसी बीच कोई गिद्ध उड़ता हुआ दिखा तो यह नजारा अपने आप में अलौकिक दिखाई पड़ता है। प्रकृति के इसी सौंदर्य के कारण यहां हर शाम लोग खिंचे चले आते हैं। 
          
         
        
       
      
     
    
   
   
 
क्या बोले पर्यटक

  
  
   
    
     
      
       
        
         
          
            यहां अक्सर समय गुजारने वाले प्रवीण कर्ण ने कहा कि कलेक्ट्रेट से शाम को डयूटी से निकलकर सीधे इसी स्थान पर आता हूं। वीरेंद्र प्रसाद ने कहा कि यहां पर सूर्यास्त का खुबसूरत नजारा मन मष्तिष्क को असीम सुकून देता है। 
          
         
        
       
      
     
    
   
   
 


  
  
   
    
     
      
       
        
         
          
           
            
             
               एनडीसी लातेहार, शिवेंद्र सिंह ने कहा कि मुझे भी इस स्थान की जानकारी मिली है। मैं स्वयं भी इस स्थान को देखने जाउंगा। पर्यटन विकास को लेकर जो भी जरूरी कार्य होंगे उन्हें किया जाएगा।