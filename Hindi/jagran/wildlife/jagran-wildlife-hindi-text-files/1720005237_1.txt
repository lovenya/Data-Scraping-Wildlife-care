Featured storyHoliday Packages: कम बजट में विदेश घूमने का प्लान है? इस देश में मिल रहा फ्री वीजा और सस्ता होटलगर्मियों के सीजन में बहुत से लोग छुट्टियां मनाने के लिए विदेश जाना चाहते हैं। लेकिन कई बार वीजा मिलने में देरी जैसी समस्याओं से उनका प्लान कैंसिल हो जाता है। हम ऐसे देश के बारे में बता रहे हैं जहां आप बिना वीजा के जा सकते हैं। आइए जानते हैं कि इस देश में जाने का खर्च कितना है और वहां देखने लायक कौन कौन सी जगहें हैं।By Jagran News Edited By: Suneel Kumar Published: Mon, 13 May 2024 03:17 PM (IST)Updated: Mon, 13 May 2024 03:29 PM (IST)FacebookTwitterWhatsappGoogle Newsश्रीलंका भारतीय नागरिकों को तीस दिन के लिए वीजा फ्री एंट्री दे रहा है।
बिजनेस डेस्क, नई दिल्ली। गर्मियों के सीजन में बहुत से लोग छुट्टियां मनाने के लिए विदेश जाना चाहते हैं। लेकिन, कई बार वीजा मिलने में देरी जैसी समस्याओं से उनका प्लान कैंसिल हो जाता है। ऐसे में हम एक ऐसे मुल्क के बारे में बता रहे हैं, जहां आप बिना वीजा के जाकर दर्शनीय नजारे देख सकते हैं। वह भी भारत के पड़ोस में ही, श्रीलंका। 
भारत के इस पड़ोसी की पहचान और अर्थव्यवस्था का आधार ही पर्यटन (Tourism) है। श्रीलंका ने पिछले दिनों एलान किया कि भारत समेत 7 देशों के सैलानियों के लिए वीजा-फ्री एंट्री को 31 मई तक बढ़ाने का फैसला किया। उन्हें मुफ्त वीजा 30 दिनों के लिए मिलेगा। 
     
    


श्रीलंका में दर्शनीय स्थल
इस पड़ोसी द्वीप में देखने लायक कई शानदार नजारे हैं। सिरगिया में आप प्रतिष्ठित लॉयन रॉक फोर्टेस (Lion Rock Fortress) देख सकते हैं, जो UNESCO World Heritage Site है। श्रीलंका की सांस्कृतिक राजधानी कैंडी (Kandy) में आपको भव्य बौद्ध मंदिर मिल जाएगा, जहां भगवान बुद्ध के दांत रखे हुए हैं।

अगर आपकी दिलचस्पी शांत पहाड़ियों और ग्रामीण इलाकों में है, तो आप एला (Ella) का रुख कर सकते हैं। वहीं, डच औपनिवेशिक युग के यूनेस्को विश्व धरोहर स्थल गाले (Galle) की सड़कें आपको अतीत की सैर कराती हैं। धूप, रेत और समुद्र का आनंद लेना है, तो मिरिसा का सुरम्य तटीय इलाका आपका इंतजार कर रहा है।


वन्यजीव और 'लिटिल इंग्लैंड' भी
नुवारा एलिया के औपनिवेशिक काल से जुड़े दिलचस्प नजारे हैं। पहाड़ियों और हरे-भरे चाय के बागानों के बीच स्थित इस दिलचस्प जगह को प्यार से कहते हैं, 'लिटिल इंग्लैंड'। यहां बगीचों को काफी खूबसूर से संवारा गया है। औपनिवेशिक काल की इमारतें और सुहावने झरने आपकी आंखों को लुभाते हैं।
अगर आपकी दिलचस्पी वन्यजीवों में है, तो याला नेशनल पार्क में जा सकते हैं। यहां तेंदुआ, हाथी, भालू और मगरमच्छों सहित विभिन्न प्रकार के वन्यजीवों का घर है। यहां आपको अपने कैमरे को हर वक्त तैयार रखना होगा, ताकि आप जानवरों की दिलचस्प हरकतों को उसमें कैद कर सकें।


श्रीलंका जाने का पैकेज कितना है?
श्रीलंका जाने के पैकेज की शुरुआत करीब 18 हजार रुपये होती है। अगर आप चेन्नई जैसे एयरपोर्ट से फ्लाइट बुक करते हैं, तो आपको एक तरफ का टिकट करीब 7 हजार रुपये में टिकट मिल जाएगा। श्रीलंका में रहने के खर्च की शुरुआत करीब 1,500 रुपये प्रति दिन से होती है। भारत के मुकाबले श्रीलंका की करेंसी की वैल्यू भी काफी कम है। यहां के 1 रुपये की वैल्यू वहां साढ़े तीन रुपये से अधिक है।


श्रीलंका के लिए वीजा फ्री एंट्री की शर्तें
 
 आपके पास आने की तारीख से कम से कम 6 महीने की वैधता वाला पासपोर्ट होना चाहिए। 
 आपको एक ऑनलाइन वीजा एप्लिकेशन भरना होगा और लागू शुल्क भी देना पड़ेगा। 
 आपको यह भी प्रूफ देना होगा कि आपने वहां आवास की बुकिंग की है। 
 अगर आप किसी संक्रमित क्षेत्र से आ रहे हैं, तो स्वास्थ्य संबंधी दस्तावेज देना होगा।

यह भी पढ़ें : Travel Tips: ऐसे करें गर्मी की छुट्टियां प्लान, कम पैसों में मिलेंगी लग्जरी सुविधाएं