Palamu News: पाटन में बस गया हिरणों का परिवार, काला मृग बना आकर्षण का केंद्रपाटन वन प्रक्षेत्र में हिरणों का एक परिवार बस रहा है। इस परिवार के सदस्यों की संख्या पांच है। ये सभी विपरीत परिस्थिति में एक-एक कर यहां लाए गए थे। एक को कुंदरी वन क्षेत्र में कुएं के अंदर से रेस्क्यू किया गया था। अब सभी बड़े हो गए हैं।By Jagran News RanchiEdited By: Published: Sat, 27 Aug 2022 11:41 AM (IST)Updated: Sat, 27 Aug 2022 11:41 AM (IST)FacebookTwitterWhatsappGoogle Newsझारखंड के पाटन वन प्रक्षेत्र में काला हिरण बना आकर्षण का केंद्र।
पलामू, संसू, तरहसी: पाटन वन प्रक्षेत्र में हिरणों का एक परिवार बस रहा है। इस परिवार के सदस्यों की संख्या पांच है। ये सभी विपरीत परिस्थिति में एक-एक कर यहां लाए गए थे। एक को कुंदरी वन क्षेत्र में कुएं के अंदर से रेस्क्यू किया गया था। अब सभी बड़े हो गए हैं। एक साथ रहते हैं। इनमें काला मृग आकर्षण का केंद्र बन गया है। यहां आने वाले इसे निहारते हैं। 
 घायल स्थिति में आए थे पाटन वन क्षेत्र में 
     
    

पाटन वन प्रक्षेत्र में पांच हिरण हैं। आने वाले दिनों में इनकी संख्या बढ़ने वाली है। यहां मौजूद पांचों अलग-अलग समय में घायल स्थिति में लाए गए थे। कुंदरी, छतरपुर, चैनपुर और पाटन में जख्मी हाल में हिरण वन विभाग को मिले थे। कुंदरी वन क्षेत्र के कुएं में एक काला हिरण गिरा हुआ था। वन विभाग के अधिकारियों-कर्मचारियों ने सूचना मिलने के बाद रेस्क्यू किया। कुआं से बाहर निकाला गया और इलाज के लिए पाटन क्षेत्र में रखा गया है। ठीक हो जाने के बाद इसे वन क्षेत्र में छोड़ दिया गया। वन क्षेत्र मे नर और मादा दोनों है। एक हिरण का प्रजनन होने के बाद वन क्षेत्र में इनकी संख्या पांच हो गई है। जब एक का प्रजनन हुआ तो वन विभाग के कर्मचारियों ने 15 दिन तक बोतल से दूध पिलाकर हिरणी के बच्चे को बचाया।

 काले हिरण को देखने को लोग उत्सुक
मेदनीनगर वन क्षेत्र के एसीएफ रामसूरत प्रसाद ने बताया कि पाटन वन क्षेत्र का काला हिरन काफी सुंदर और चंचल है। लोग जब भी आते हैं तो यह बाड़े के नजदीक तक आ जाता है। लोगों की बातों को ध्यान से सुनता है। उन्होंने बताया कि यहां जब घायल स्थिति में हिरण लाए जाते हैं तो उनका काफी देखभाल किया जाता है। इलाज के बाद स्वस्थ होते ही हिरण को जंगल में छोड़ दिया जाता है।

 एक हिरन का प्रजनन भी यहां हो चुका
रामसुरत प्रसाद ने बताया कि एक हिरन का प्रजनन भी यहां हो चुका है। काफी परिश्रम के बाद इस हिरण को दूध पिलाकर बचाया गया है। वन विभाग के एसीएफ काफी सुलजे हुऐ है। जब घायल को इलाज के लाया जाता है। तो अपनी देख-रेख में इलाज कराते हैं। इलाज के बाद ठिक होने पर हिरन को जंगल मे छोंड़ दिया जाता है। इन्हें खाने के लिए पशु आहार दिया जाता है।