Odisha News: चिलिका झील में वार्षिक पक्षी गणना शुरू, वन्यजीव प्रभाग के तहत इन पांच रेंजों में गिनती जारीOdisha News ओडिशा की चिलिका झील में वार्षिक पक्षी गणना बुधवार सुबह 6 बजे से शुरू हो गई। वन विभाग के 105 अधिकारियों की 21 टीमों को लगाया गया है जो सुबह 6 बजे से शुरू होकर बुधवार दोपहर 12 बजे तक चलेगी ।By Jagran NewsEdited By: Jagran News NetworkPublished: Wed, 04 Jan 2023 10:59 AM (IST)Updated: Wed, 04 Jan 2023 10:59 AM (IST)FacebookTwitterWhatsappGoogle Newsडिशा की चिलिका झील में वार्षिक पक्षी गणना बुधवार सुबह 6 बजे से शुरू हो गई।
जागरण संवाददाता अनुगुल/ भुवनेश्वर: भारत की सबसे बड़ी खारे पानी की झील ओडिशा की चिलिका झील में वार्षिक पक्षी गणना बुधवार सुबह 6 बजे से शुरू हो गई। आधिकारिक सूत्रों के अनुसार, घरेलू और प्रवासी पक्षियों की गिनती में वन विभाग के 105 अधिकारियों की 21 टीमों को लगाया गया है, जो सुबह 6 बजे से शुरू होकर बुधवार दोपहर 12 बजे तक चलेगी । चिलिका वन्यजीव प्रभाग के तहत पांच रेंजों- बालूगांव, टांगी, चिलिका, रंभा और सातपड़ा में प्रवासी पक्षियों की गिनती चल रही है। 

प्राप्त जानकारी के अनुसार प्रत्येक टीम को वार्षिक जनगणना करने के लिए दूरबीन, टू-वे रेडियो (वॉकी-टॉकी), जीपीएस स्केल और अन्य उपकरण प्रदान किए गए हैं। सोमवार को बालूगांव के पास चंद्रपुट के वेटलैंड प्रशिक्षण और अनुसंधान केंद्र में एक प्रशिक्षण कार्यक्रम आयोजित किया गया, जिसमें विभिन्न संगठनों के लगभग 100 पक्षी प्रेमियों ने भाग लिया। 
     
    
हर साल होती है गणना
चिलिका झील में हर साल पक्षियों की गिनती की जाती है। उत्तरी यूरेशिया, साइबेरिया, कैस्पियन क्षेत्र, कजाकिस्तान, बैकल झील, रूस और अन्य पड़ोसी देशों के दूरस्थ क्षेत्रों जैसे लाखों प्रवासी पक्षी हर साल इस झील की यात्रा करते हैं और गर्मियों की शुरुआत से पहले घर लौट आते हैं।

दुनियाभर के पर्यटकों का आगमन शुरू
पिछले साल मई में आयोजित वार्षिक ग्रीष्मकालीन सर्वेक्षण के दौरान झील में 106 प्रजातियों के 48,728 पक्षियों की गिनती की गई थी। ओडिशा में पुरी, गंजाम और खोरधा जिलों में फैली चिलिका झील लगभग 1,100 वर्ग किमी के क्षेत्र में फैली हुई है। इस बीच, चिलिका में प्रकृति की सुंदरता देखने के लिए पक्षी विशेषज्ञों और पक्षी प्रेमियों सहित दुनिया भर के पर्यटकों का आगमन शुरू हो गया है।