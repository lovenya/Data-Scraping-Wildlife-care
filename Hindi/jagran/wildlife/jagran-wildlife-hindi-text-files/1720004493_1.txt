Delhi ZOO: पशु-पक्षी प्रेमियों के लिए अच्छी खबर, एक साल के लिए वन्य जीवों को गोद लेने का मौकाDelhi ZOO चिड़ियाघर में 92 प्रजातियों के 1100 से अधिक पशु-पक्षी हैं। रखरखाव का न्यूनतम खर्च 700 रुपये जेब्रा तो छह लाख रुपये सालाना के खर्च वाला हाथी व गैंडा भी शामिल है। इसी तीन लाख 60 हजार रुपये के सालाना खर्च पर तेंदुआ की देखभाल की जा सकती है।By Ashish  singhEdited By: Pradeep Kumar ChauhanPublished: Sat, 01 Oct 2022 03:10 AM (IST)Updated: Sat, 01 Oct 2022 03:10 AM (IST)FacebookTwitterWhatsappGoogle NewsDelhi ZOO: एक वर्ष का खानपान और रखरखाव का खर्च गोद लेने वाले लोग उठाएंगे।
 नई दिल्ली [आशीष सिंह]। दिल्ली वालों ने चिड़ियाघर के एक हाथी व दो गैंडे को गोद लिया है। गोद लिए गए भारतीय हाथी का नाम हीरा तथा गैंडे महेश्वरी व अनजुहा हैं। प्रत्येक के गोद लेने की कीमत छह लाख रुपये है। यह चिड़ियाघर की उस अनूठी पहल का हिस्सा है, जिसके माध्यम से कोई भी पशु-पक्षी प्रेमी वन्यजीवों को एक वर्ष के लिए गोद ले सकता है। अब इनके एक वर्ष का खानपान और रखरखाव का खर्च गोद लेने वाले लोग उठाएंगे। 

 
     
    
वर्तमान में चिड़ियाघर में 92 प्रजातियों के 1100 से अधिक पशु-पक्षी हैं। इसमें रखरखाव का न्यूनतम खर्च 700 रुपये जेब्रा तो छह लाख रुपये सालाना के खर्च वाला हाथी व गैंडा भी शामिल है। इसी तीन लाख 60 हजार रुपये के सालाना खर्च पर तेंदुआ की देखभाल की जा सकती है।

चिड़ियाघर के निदेशक धर्मदेव राय के मुताबिक कोई भी अपने जीवन के खास मौके जैसे जन्म दिवस व शादी की सालगिरह जैसे अवसर या निजी कंपनियां वन्य पशु-पक्षियों को गोद ले सकते हैं। वैसे, इस पहल को लेकर लोगों की दिलचस्पी देखने को मिल रही है। वन्य जीवों को गोद लेने के लिए बड़ी संख्या में आवेदन आए हैं।
खास बात कि गोद लेने वाले व्यक्ति का नाम चिड़ियाघर की वेबसाइट व परिसर में दिखाया जाएगा। साथ ही उनके परिवार का परिसर में प्रवेश निश्शुल्क रहेगा। उन्हें चिड़ियाघर के कई कार्यक्रमों से भी जोड़ा जाएगा। वह उत्साहित होकर कहते हैं कि यह दिल्ली जैसे महानगरों को लेकर अच्छी व सकारात्मक पहल है। गांवों में तो लोग वन्य जीवों से जुड़े ही रहते हैं। यह पहली बार है जब दिल्ली के लोग भी वन्य जीवों को अपना कह सकेंगे और उनकी देखभाल कर सकेंगे।

किस वन्य जीव पर कितना आएगा प्रतिवर्ष रखरखाव खर्च
 
 नील गाय या सांबर 40 हजार रुपये 
 काला हिरण व हिरण -40 हजार रुपये 
 पहाड़ी सांप-10 हजार रुपये 
 ऊल्लू-12 हजार रुपये 
 भारतीय सियार- एक लाख 20 हजार रुपये 
 एशियन शेर-छह लाख रुपये

इस तरह गोद ले सकते हैं वन्य जीव
गोद लेने की पूरी प्रक्रिया की जानकारी नई दिल्ली चिड़ियाघर की वेब साइट पर दी गई है। इसके लिए अलग से कालम बनाया गया है। जिसमें आवेदन की प्रकिया के बारे में बताया गया है। वहीं, सभी गोद लेने वाले जानवरों की प्रति वर्ष के हिसाब से कीमत भी दी गई है।