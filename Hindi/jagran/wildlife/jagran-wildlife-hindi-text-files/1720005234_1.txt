गैंगस्टर रवि काना और काजल का कराया गया आमना-सामना, विदेश में संपत्ति होने की मिली जानकारीसरिया व स्क्रैप माफिया रवि काना की महिला मित्र काजल से शनिवार को रिमांड पर पूछताछ शुरू हो गई है। रवि काना व काजल का आमना-सामना कराया गया। उसके बाद पुलिस को विदेश में संपत्ति होने की जानकारी मिली। काजल को पुलिस शनिवार को जेपी ग्रींस स्थित फ्लैट पर लेकर गई जबकि रवि काना को नोएडा के सेक्टर-16 के आस-पास ले जाया गया।By Praveen  Singh Edited By: Geetarjun Published: Sat, 04 May 2024 11:03 PM (IST)Updated: Sat, 04 May 2024 11:03 PM (IST)FacebookTwitterWhatsappGoogle Newsगैंगस्टर रवि काना और काजल का कराया गया आमना-सामना, विदेश में संपत्ति होने की मिली जानकारी
जागरण संवाददाता, ग्रेटर नोएडा। सरिया व स्क्रैप माफिया रवि काना की महिला मित्र काजल से शनिवार को रिमांड पर पूछताछ शुरू हो गई है। रवि काना व काजल का आमना-सामना कराया गया। उसके बाद पुलिस को विदेश में संपत्ति होने की जानकारी मिली। 
काजल को पुलिस शनिवार को जेपी ग्रींस स्थित फ्लैट पर लेकर गई, जबकि रवि काना को नोएडा के सेक्टर-16 के आस-पास ले जाया गया। उसकी वहां भी संपत्ति होने की जानकारी मिली है। रविवार दोपहर 12 बजे रिमांड पूरा होने पर काजल को वापस जेल भेज दिया जाएगा, जबकि रवि काना का रिमांड सोमवार दोपहर 12 बजे पूरा होगा। 
     
    

काली कमाई करने का आरोप
रवि काना व उसके गिरोह के लोगों पर अवैध रूप से स्क्रैप के कारोबार के जरिए काली कमाई करने का आरोप है। रवि पर बीटा दो कोतवाली में गैंगस्टर एक्ट व नोएडा की नोएडा-39 कोतवाली में सामूहिक दुष्कर्म का केस दर्ज है। वर्तमान में वह पांच दिन के पुलिस रिमांड पर है।
होटल कारोबारियों का पता चला नाम
नॉलेज पार्क कोतवाली पुलिस उससे पूछताछ कर रही है। पूछताछ में पुलिस को कुछ होटल कारोबारियों का नाम भी पता चला है जहां काली कमाई का निवेश किया गया। यह निवेश नकद के तौर पर हुआ है। इस वजह से पुलिस इसकी कड़ी जोड़ने का प्रयास कर रही है। आशंका यह भी है कि रवि ने मुंबई, गोवा में भी निवेश कर रखा है। पुलिस अब तक उसकी 250 करोड़ की संपत्ति जब्त कर चुकी है।