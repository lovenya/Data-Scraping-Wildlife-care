Delhi News: जंगली जंतुओं के प्रति करुणाभाव के लिए देश के चिड़‍ियाघर स्‍कूली छात्रों को पढ़ाएंगे पाठDelhi News केंद्रीय वन एवं पर्यावरण मंत्रालय के नेतृत्‍व में चिड़‍ियाघरों के डायरेक्‍टरों की बैठक में फैसला लिया गया था। विशेषज्ञों की टीम बच्‍चों को इन जंतुओं के बारे में विस्‍तार से जानकारी मुहैया कराएगी। वर्ष 2023 में दिल्‍ली चिड़‍ियाघर स्‍कूली छात्रों के लिए एक खास किस्‍म का कार्यक्रम चलाएगा।

By Ramesh  MishraEdited By: Abhishek TiwariPublished: Mon, 09 Jan 2023 11:56 AM (IST)Updated: Mon, 09 Jan 2023 11:56 AM (IST)FacebookTwitterWhatsappGoogle NewsDelhi News: जंगली जंतुओं के प्रति करुणाभाव के लिए देश के चिड़‍ियाघर स्‍कूली छात्रों को पढ़ाएंगे पाठ
नई दिल्‍ली [रमेश मिश्र]। देश के सभी प्रमुख चिड़‍ियाघर स्‍कूली छात्रों को जंगली जानवरों के बारे में पाठ पढ़ाएंगे। इसका मकसद इन जंगली जानवरों के प्रति बच्‍चों में करुणा का भाव पैदा करना है। इसके साथ बच्‍चों को जानवरों के प्रति वैज्ञानिक जानकारी मुहैया करानी है। 
इसका फैसला हाल में भूवनेश्‍वर में केंद्रीय वन एवं पर्यावरण मंत्रालय के नेतृत्‍व में चिड़‍ियाघरों के डायरेक्‍टरों की बैठक में लिया गया था। इस कड़ी में दिल्‍ली चिड़‍ियाघर ने अपनी तैयारी शुरू कर दी है। 
     
    

विशेषज्ञों की टीम बच्‍चों को देगी जंतुओं की जानकारी
वर्ष 2023 में दिल्‍ली चिड़‍ियाघर स्‍कूली छात्रों के लिए एक खास किस्‍म का कार्यक्रम चलाएगा। चिड़‍ियाघर प्रबंधन ने इसकी तैयारी शुरू कर दी है। दिल्‍ली चिड़‍ियाघर की निदेशक आकांक्षा महाजन ने बताया कि इसका मकसद स्‍कूली बच्‍चों में इन जानवरों के प्रति जागरूकता पैदा करना है। उन्‍होंने कहा कि इसके लिए एमओयू तैयार कर लिया गया है, जल्‍द ही यह योजना अमल में आ जाएगी।

उन्‍होंने कहा कि इस कार्यक्रम के तहत चिड़‍ियाघर प्रबंधन इच्‍छुक संस्‍थानों एवं संगठनों के साथ संयुक्‍त रूप से काम करेगा। इसका मकसद बच्‍चों में जानवरों के प्रति नैतिक मूल्‍यों को विकसित करना है। उन्‍होंने कहा कि विशेषज्ञों की टीम बच्‍चों को इन जंतुओं के बारे में विस्‍तार से जानकारी मुहैया कराएगी।
पशुओं की उपयोगिता और वन्‍य जीव संरक्षण के बारे में दी जाएगी
निदेशक ने बताया कि इसका मकसद बच्‍चों में चिड़‍ियाघर में रखे गए पशुओं के बारे में वैज्ञानिक जानकारी मुहैया कराना है। इन पशुओं के अलग-अलग व्‍यवहार और उनकी दिनचर्या के बारे में बताया जाएगा। बच्‍चों को इन पशुओं की उपयोगिता के साथ वन्‍य जीव संरक्षण के बारे में जानकारी दी जाएगी। इसका मकसद बच्‍चों के कोमल मन में इन जंतुओं के प्रति मनौवैज्ञानिक सोच को बदलना है।


दिल्‍ली चिड़‍ियाघर निदेशक आकांक्षा महाजन ने बताया कि इस वर्ष दिल्‍ली चिड़‍ियाघर अपने आगंतुकों के लिए कई तरह के कार्यक्रम चलाएगा। इसमें आगंतुकों की सुविधाओं का भी ख्‍याल रखा जाएगा। इसके तहत स्‍कूली बच्‍चों के लिए एक शिक्षण कार्यक्रम चलाने की योजना है। इसका मकसद बच्‍चों के मन में उठ रही जंतुओं के प्रति जिज्ञासा को शांत करना है। इसके साथ बच्‍चों को इन जंतुओं के बारे में वैज्ञानिक जानकारी मुहैया कराना है।