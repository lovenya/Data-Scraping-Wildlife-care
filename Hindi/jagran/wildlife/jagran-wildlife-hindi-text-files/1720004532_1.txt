टीवी शो के लिए डायरेक्टर एश्वर्या को मुंबई में भारी पड़ी हरकत, वन विभाग ने FIR दर्ज कर ठोका 20 हजार जुर्मानावाइल्ड लाइफ फोटोग्राफर एश्वर्या पर अवैध रूप से कछुए को चोरी छिपे साथ रखकर यात्रा करने का आरोप है। वन विभाग ने केस दर्ज कर उनपर अवैध रूप से कछुआ रखने पर 20 हजार का जुर्माना भी लगाया है। By Mohammed AmmarEdited By: Published: Mon, 10 Oct 2022 06:56 PM (IST)Updated: Mon, 10 Oct 2022 06:56 PM (IST)FacebookTwitterWhatsappGoogle Newsफिल्ममेकर और फोटोग्राफर एश्वर्या श्रीधर पर कछुआ रखने के जुर्म में वन विभाग ने केस दर्ज किया है।
मुंबई, मिड डे। मुंबई के पनवेल की वाइल्ड लाइफ फोटोग्राफर और डायरेक्टर एश्वर्या श्रीधर को अपने काम की वजह से काफी फजीहत झेलनी पड़ गई। एश्वर्या को स्टार प्रजाति के कछुए के साथ सफर करना इतना महंगा पड़ गया कि वन अधिनियम के तहत वन विभाग ने उन पर मुकदमा दर्ज कर 20 हजार का जुर्माना भी लगा दिया। एश्वर्या पर अवैध रूप से कछुए को पनवेल से पुणे ले जाने के आरोप में यह कार्रवाई की गई है। 
टीवी प्रोग्राम के लिए कछुए को रखा साथ
बताया जा रहा है कि एश्वर्या श्रीधर एक चैनल पर वाइल्ड लाइफ से जुड़े एपिसोड करती हैं। अपने टीवी शो को लेकर ही वह स्टार प्रजाति के कछुए को पनवेल से पुणे लेकर जा रही थीं। मीडिया में मामला सुर्खियों में आने के बाद वन विभाग की ओर से एश्वर्या पर यह कार्रवाई की गई। 
     
    

हालांकि एश्वर्या की ओर से बताया गया कि उन्होंने कछुए को उपचार के लिए अपने साथ रखा था। चूंकि कछुआ घायल था इसलिए उसे रेस्क (RESQ)चैरिटेबल ट्रस्ट में उपचार के लिए लाया गया था, जिसे बाद में चैरिटेबल ट्रस्ट में ही छोड़ दिया गया था।
केस दर्ज होने के बाद वन मंत्री से की मुलाकात
बताया जा रहा है कि एश्वर्या के खिलाफ वन विभाग ने तीन अगस्त को वन अधिनियम के तहत केस दर्ज किया था। इसके बाद वन विभाग की ओर से उन्हें नोटिस भी भेजा गया, जिसमें पूछा गया कि उन्होंने किस की आज्ञा के आधार पर स्टार प्रजाति के कछुए को चैरिटेबल ट्रस्ट में दिया गया।

वन विभाग के सूत्रों के हवाले से बताया जा रहा है कि इसके बाद एश्वर्या श्रीधर ने अपने अभिभावकों के साथ मिलकर प्रदेश के वन मंत्री सुधीर मुंगनटीवार के साथ मुलाकात की थी।
सूत्रों के हवाले से बताया गया कि एश्वर्या ने वन मंत्री को बताया कि उन्होंने कछुए को इलाज के लिए चैरिटेबल ट्रस्ट में दिया गया, उन्हें नियमों के बारे में जानकारी नहीं थी। इसलिए कछुए को साथ लेकर आईं थीं, इसके अलावा उनका कछुए को नुकसान पहुंचाने का कोई इरादा नहीं था।


एश्वर्या से मुलाकात के बाद वन मंत्री ने कही यह बात
मीडिया से बात करते हुए वन मंत्री सुधीर मुंगनटीवार ने कहा कि वाइल्ड लाइफ फोटोग्राफर एश्वर्या ने अपने परिजनों के साथ उनके साथ मुलाकात की थी।

वन मंत्री ने कहा कि उन्होंने वन सचिव बी वेणुगोपाल को मामले की जांच कर रिपोर्ट सौंपने को कहा है। हालांकि अभी वन सचिव ने इस पूरे मामले में कोई भी टिप्पणी करने से इनकार कर दिया है।
यह भी पढ़ें -
Indian Railway: रतलाम के पास शरारती तत्वों ने पटरियों पर रखी लोहे की बेंच, ट्रेन का इंजन टकराया, पलटने से बची ट्रेन