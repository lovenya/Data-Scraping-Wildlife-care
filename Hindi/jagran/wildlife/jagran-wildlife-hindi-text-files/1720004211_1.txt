पीलीभीत में बाघ ने बेसहारा पशु का किया शिकार, वन विभाग की चौकी से कुत्‍ते को उठा ले गया तेंदुआफसलों की सिंचाई के लिए शारदा सागर डैम से पानी रिलीज किए जाने से आज कल डैम का वाटर लेवल काफी कम हो गया है। जिससे डैम के सिल्टिंग वाले क्षेत्र में आसपास गांवों के लोग अपने पशुओं को चराने डैम में ले जाते हैं।By Vivek BajpaiEdited By: Published: Wed, 13 Jul 2022 07:54 AM (IST)Updated: Wed, 13 Jul 2022 07:54 AM (IST)FacebookTwitterWhatsappGoogle Newsसूचना मिलने पर वन कर्मियों ने मौके का जायजा लिया।
पीलीभीत, जागरण संवाददाता। शारदा सागर डैम की फीडर किनारे चल रहे एक बेसहारा पशु पर बाघ ने हमला कर जंगल के अंदर घनी झाड़ियों में खींच ले गया। सूचना मिलने पर वन कर्मियों ने मौके का जायजा लिया। 
फसलों की सिंचाई के लिए शारदा सागर डैम से पानी रिलीज किए जाने से आज कल डैम का वाटर लेवल काफी कम हो गया है। जिससे डैम के सिल्टिंग वाले क्षेत्र में आसपास गांवों के लोग अपने पशुओं को चराने डैम में ले जाते हैं। फीडर की टेल के करीब नहर पटरी एक बेसहारा पशु पर सोमवार शाम को बाघ ने अचानक हमला कर दिया।बाघ उसे जंगल के अंदर घनी झाड़ियों में खींच ले गया। सूचना मिलने पर वन कर्मियों ने मौके का निरीक्षण किया।बराही रेंज के वन क्षेत्राधिकारी अरुण मोहन श्रीवास्तव ने बताया कि मौके का निरीक्षण करने पर किसी पशु को घसीटने के निशान पाए गए। गौरतलब तलब है कि डैम किनारे चलने वाले मवेशियों को अक्सर बाघ हमला कर निशाना बनाता रहता है। 
     
    

वन विभाग की चौकी से पालतू कुत्‍ता ले गया तेंदुआ:  पूरनपुर में देर रात जंगल से निकलकर तेंदुआ वन विभाग की चौकी पर पहुंच गया। चौकी पर मौजूद एक कुत्ते को जंगल के अंदर खींच ले गया। मौके पर मौजूद वन कर्मचारी बाल बाल बचे। तेंदुआ को देखकर उनमें दहशत फैल गई।पीलीभीत टाइगर रिजर्व की दियोरिया रेंज की घुंघचाई वन चौकी के पास रात लगभग साढ़े आठ बजे एक तेंदुआ जंगल से निकलकर चौकी के आसपास चहल कदमी करने लगा। खेत में काम कर रहे फार्मर धीर सिंह ने तेंदुआ को देखा तो वह बेहद घबरा गए। दबे पांव वह खेत से बमुश्किल निकल सके। तेंदुआ चहल कदमी करता हुआ वन विभाग की चौकी की ओर पहुंच गया। तेंदुआ को देखकर वन विभाग की चौकी पर मौजूद दो पालतू कुत्तों ने भौंकना शुरू कर दिया। कुत्तों के भौंकने की आवाज सुन वन कर्मचारी बाहर आ गए। इसी दौरान तेंदुआ ने एक कुत्ते पर हमला कर दिया। वन कर्मचारियों ने तेंदुआ को देख शोर शराबा किया लेकिन तब तक वह कुत्ते को जंगल के अंदर खींच ले गया। देर रात तेंदुआ के हमले की घटना से खलबली मच गई। वनकर्मियों में भी दहशत फैल गई। क्षेत्रीय किसान तेंदुआ के दिखने से खेतों में जाने से कतरा रहे हैं। बताया जा रहा है कि चौकी के आस पास अक्सर वन्यजीवों की चहलकदमी रहती है। देर रात हुई घटना को वनकर्मियों के साथ ग्रामीणों और किसानों में खौफ साफ दिख रहा है। दियोरिया रेंज के वन क्षेत्राधिकारी विष्णु कुमार गुप्ता ने बताया कि वन चौकी पर तेंदुआ द्वारा कुत्ते को उठाने की जानकारी मिली है। वन कर्मी और ग्रामीणों को अलर्ट कर दिया गया है।