पानी की तलाश में आबादी के करीब पहुंच रहे वन्यजीवसूख रहा जंगल का वाटरहोल मानव-वन्यजीवों में बढ़ रहा संघर्ष।By JagranEdited By: Published: Tue, 28 Jun 2022 09:55 PM (IST)Updated: Tue, 28 Jun 2022 09:55 PM (IST)FacebookTwitterWhatsappGoogle Newsपानी की तलाश में आबादी के करीब पहुंच रहे वन्यजीवअमित श्रीवास्तव, बलरामपुर :  
 भारत-नेपाल सीमा से सटा सोहेलवा जंगल 452 वर्ग किलोमीटर में फैला है। जंगलवर्ती गांवों में हर माह तेंदुए के हमले में लोग घायल हो जाते हैं। पालतू पशु आए दिन तेंदुए का निवाला बनते हैं। वहीं शांत प्रवृत्ति के वन्यजीवों को अक्सर आबादी में रुख करना महंगा पड़ता है। तराई व जंगलवर्ती गांवों में अक्सर पानी की तलाश में प्यासे हिरन पहुंच जाते हैं। करीब दो माह पूर्व राष्ट्रीय पक्षी मोर की निर्मम हत्या कर दी थी। गत दिनों एक तेंदुआ भी जाल में फंसकर मर चुका है। मानव व वन्यजीवों के बीच संघर्ष का प्रमुख कारण जंगल में वाटर होल का सूखना है। जंगल में पर्याप्त पानी न मिलने से वन्यजीवों को आबादी में आकर अपनी जान गंवानी पड़ती है। 
     
    

 पानी की तलाश में गांव पहुंच रहे वन्यजीव :22 जून को महराजगंज तराई के शिवानगर गांव के पीछे तालाब के कीचड़ में फंसे हिरन को ग्रामीणों ने बाहर निकाला। ग्रामीणों ने इलाज कराने के बाद हिरन को वन विभाग को सौंप दिया। शिवानगर निवासी विक्रम यादव ने गांव के पश्चिम अपने तालाब हिरन को फंसा देखा था। हिरन के पैर में चोट लगी थी। उसे चलने फिरने में दिक्कत हो रही थी। ग्रामीणों ने पशु चिकित्सक को बुलाकर हिरन का इलाज कराया। उसे खिलाया पिलाया तब जाकर उसकी जान बची। जंगल से 12 किमी दूर पानी की तलाश में हिरन गांव तक आ गया था। जरवा स्थित ग्राम पंचायत पिपरा दुर्गानगर के मजरा प्रतापपुर के पास लैबुड़वा भोजपुर नाले के किनारे पांच शावकों के साथ मादा तेंदुआ छिपी है। तेंदुए ने नाले में मांद बना लिया है। रात में मांद से बाहर निकलकर जानवरों का शिकार करता है। अब तक तेंदुआ कई पशुओं को निवाला बना चुका है।। 
 जाल में फंसकर चली गई थी तेंदुए की जान :दो जून को कुआनो वन क्षेत्र के भगवानपुर गांव में हृदयनगर नाला के निकट खेत में जाल में फंसे तेंदुए का शव पड़ा मिला था। पोस्टमार्टम के दौरान उप मुख्य चिकित्साधिकारी सुरेंद्र कुमार कटियार ने मादा तेंदुए की उम्र एक साल होने की पुष्टि की थी। उसकी मौत जाल लगे लोहे के छल्ले में एक पैर फंसने से हुई थी। बताया कि छल्ले की पकड़ इतनी मजबूत थी कि उसका पैर बाहर नहीं निकाला जा सका। छल्ला लगा-लगा ही शव को जला दिया गया। बताया कि जाल से निकलने के प्रयास में तेंदुए के मुंह और नाक से अधिक खून निकला था। अंदरूनी चोट के कारण हार्ट में एक बूंद खून नहीं बचा था। 
 भरवाए जाएंगे वाटर होल :
 -प्रभागीय वन अधिकारी प्रखर गुप्त का कहना है कि जंगल में सूखे वाटरहोल को भरवाया जाएगा। सीमित संसाधनों के सहारे वन्यजीवों की सुरक्षा की जा रही है। मानव-वन्यजीव संघर्ष रोकने के लिए आमजन का सहयोग आवश्यक है।