पकड़े गए परीक्षार्थियों ने मास्टर कार्ड से कनेक्ट करके कान के अंदर ब्लूटूथ से छोटी सी डिवाइस लगाई गई थीमीरजापुर और जौनपुर में इलेक्ट्रानिक डिवाइस ब्लूटूथ से नकल करते परीक्षार्थियों को पकड़ा। परीक्षार्थी को कटरा कोतवाली कटरा के सुपुर्द किया गया। केंद्र व्यवस्थापक अजय कुमार तिवारी ने बताया कि परीक्षार्थी पर एफआइआर थाना कटरा नियमानुसार विधिक कार्रवाई की जा रही है। By Saurabh ChakravartyEdited By: Published: Sun, 21 Aug 2022 10:58 PM (IST)Updated: Sun, 21 Aug 2022 10:58 PM (IST)FacebookTwitterWhatsappGoogle Newsमीरजापुर : एएसजे इंटर कालेज से वन रक्षक की परीक्षा देकर बाहर निकलते कतारबद्ध परीक्षार्थी।
जागरण संवाददाता, मीरजापुर : उत्तर प्रदेश अधीनस्थ सेवा चयन आयोग की वन रक्षक एवं वन्य जीव रक्षक सामान्य चयन परीक्षा रविवार को 17 केंद्रों पर हुई। राजस्थान इंटर कालेज में स्टैटिक मजिस्ट्रेट व सीओ चकबंदी अतुल कुमार यादव ने वाराणसी निवासी परीक्षार्थी अनिल यादव पुत्र पंचम यादव रोल नंबर 00086918 को इलेक्ट्रानिक डिवाइस ब्लूटूथ से नकल करते पकड़ा। परीक्षार्थी को कटरा कोतवाली कटरा के सुपुर्द किया गया। केंद्र व्यवस्थापक अजय कुमार तिवारी ने बताया कि परीक्षार्थी पर एफआइआर थाना कटरा नियमानुसार विधिक कार्रवाई की जा रही है।  

मास्टर कार्ड के जरिए कान के अंदर लगाई थी छोटी डिवाइस 
     
    
उत्तर प्रदेश अधीनस्थ सेवा चयन आयोग की तरफ से आयोजित वन रक्षक व वन्य जीव रक्षक सामान्य चयन परीक्षा में रविवार को जौनपुर में तीन अलग-अलग केंद्रों से एक महिला समेत तीन अभ्यर्थियों को इलेक्ट्रानिक डिवाइस से नकल करते पकड़ा गया। इनके पास से हाइटेक इलेक्ट्रानिक उपकरण मिले। इसको मास्टर कार्ड से कनेक्ट करके कान के अंदर ब्लूटूथ से छोटी सी डिवाइस लगाई गई थी। पुलिस ने केंद्रों पर से नकलचियों को हिरासत में लेकर विधिक कार्रवाई की। प्रसाद इंटरनेशनल स्कूल पचहटिया स्थित केंद्र से रमईपुर फूलपुर प्रयागराज निवासी कल्पना पटेल को पकड़ा गया। 

मेटल व हैंड डिटेक्टर से जांच के बाद भी वह कक्षा तक पहुंच गई। कुछ देर बाद वह लघुशंका करने गई। जहां से वापस कक्ष में आई तो कान पर दुपट्टा रख लिया। इसके बाद कुछ भुनभुनाने लगी। ठंड लगने का हवाला देते हुए पंखे को बंद करने के लिए कहा, जिस पर कक्ष निरीक्षक को शक हुआ। दुपट्टा हटाने पर कान में एक छोटी से डिवाइस दिखी। कड़ाई से पूछताछ में दुपट्टे में छिपाया गया स्मार्ट कार्ड भी दिखाया। बताया कि बाहर उसके पति व देवर खड़े हैं जो फोन से उसको बता रहे थे। इसके बाद उन्हें भी पकड़ लिया गया। नई तकनीक का प्रयोग कर परीक्षा में नकल करने का क्रम विगत काफी समय से देखने को मिल रहा है।