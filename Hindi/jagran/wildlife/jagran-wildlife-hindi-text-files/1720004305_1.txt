बुजुर्गो से मिली ,सौगात, अब अगली पीढ़ी होगी आबादमाहिलपुर ब्लाक के गांव गोहगड़ो में दाखिल होते ही सबसे पहले सामने नजर आती करीब एक एकड़ में बनी कोठी को देखकर लोगों की निगाहें टिकी रह जाती है।By JagranEdited By: Published: Wed, 27 Jul 2022 10:30 PM (IST)Updated: Wed, 27 Jul 2022 10:30 PM (IST)FacebookTwitterWhatsappGoogle Newsबुजुर्गो से मिली ,सौगात, अब अगली पीढ़ी होगी आबादरामपाल भारद्वाज, माहिलपुर : माहिलपुर ब्लाक के गांव गोहगड़ो में दाखिल होते ही सबसे पहले सामने नजर आती करीब एक एकड़ में बनी कोठी को देखकर लोगों की निगाहें टिकी रह जाती है। इसका मुख्य कारण है घर व खेतों में बनी बगीची और उसके बीच बनी सुंदर झोपड़ी जो अदभुत नजारा पेश करती है। इस घर की 70 वर्षीय मालकिन सुरिदर कौर भंवरा व उनके बेटे एनआरआइ बरिदर सिंह भंवरा ने कोठी व खेतों में दो दर्जन विभिन्न किस्मों के फलों जिसमें आम, सेब, खुमानी, आडू, अंजीर, किनू, लीची, शहतूत, अमरूद, बादाम, अंगूर, ड्रेगन फ्रूट, आलूबुखारा व औषधीय पौधे में नीम, पीपल, अर्जुन, इंसुलिन प्लांट, अश्वगंधा, सहजन लगाए हैं। सड़क किनारे लगा वर्षो पुराना आम का पेड़ यहां गर्मियों में पैदल चलने वालों को ठंडी छाव के साथ फल की मिठास भी देता है। सुरिदर कौर भंवरा व बरिदर सिंह भंवरा ने बताया कि उनके बड़े बुजुर्गो ने फलदार पौधे लगाए थे। जिसके फलों का लुत्फ वह उठा रहे हैं। अब उनका फर्ज बनता है कि वह आने वाली पीढि़यों के लिए फलदार व वातावरण को स्वच्छ रखने वाले पौधे लगाए। उन्होंने कहा कि पेड़ों की हरियाली के कारण उनके घर पर एक पारिस्थितिकी तंत्र तैयार हो गया है। इसके चलते भीषण गर्मी में भी उनके घर का तापमान तीन से चार डिग्री कम रहता है। उनका कहना है कि पेड़ों से भरा उनका घर उन्हें सकून देता है। अपने घर के लान में उन्होंने दर्जनों किस्म के फूल लगाए हैं जो हर समय फूलों से भरे रहते हैं। बरिदर सिंह भंवरा ने बताया कि उन्हें पेड़ों से लगाव है। वह लंबा सफर तय कर अपने बाग में अलग-अलग पौधे लगाते हैं। इन पेड़ों के संरक्षण की जिम्मेदारी उन्होंने अपने बच्चों व भतीजों को दे रखी है। बरिदर सिंह भंवरा ने बताया कि उन्होंने कभी किसी माली की सहायता नहीं ली बल्कि उनकी सोच है कि यहां पर जो भी रोपेंगे प्रकृति उसे फलने फूलने के लिए पूरा सहयोग देगी। उन्होंने बताया कि उनके घर मे साहीवाल नस्ल की गाय है जिसके गोबर व मूत्र से वह खाद बनाकर पेड़ों के साथ-साथ खेतों में डालते हैं। पिछले चार वर्षों से उन्होंने बाजार का कोई भी उर्वरक इस्तेमाल नहीं किया। इस समय करीब छोटे बड़े बीस आम के पेड़ हैं जिनमें फल लगे हुए हैं। उन्हें पता चला था कि मालेरकोटला में अच्छी किस्म के बादाम के पौधे मिलते तो उन्होंने वहां स पौधे मंगाकर बाग में लगाए। वह अपनी जरूरत के लिए अपने खेतों में सब्जी उगाते है और इसमें भी वह किसी प्रकार के कीटनाशक दवाओं का इस्तेमाल नहीं करते। उन्होंने बताया कि उनके खेतों में एक कुआं था जिसमें पानी सूख गया था। लेकिन अब वह इसे वाटर हार्वेस्टिग सिस्टम के लिए इस्तेमाल कर रहे हैं।