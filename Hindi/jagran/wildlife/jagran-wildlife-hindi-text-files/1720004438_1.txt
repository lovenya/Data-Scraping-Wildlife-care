'बंगाल में खत्म होगा गैंडा संरक्षण अधिनियम', केंद्र वन्यजीव संरक्षण अधिनियम लागू होने के बाद इस कानून का औचित्य नहींकेंद्र के वन्यजीव संरक्षण अधिनियम लागू होने के बाद इस कानून नहीं रह गया है कोई औचित्य आजादी से पहले अविभाजित बंगाल में गैंडों के संरक्षण के लिए 1932 में विधानसभा में एक विधेयक पारित किया गया था।By Priti JhaEdited By: Published: Thu, 08 Sep 2022 10:50 AM (IST)Updated: Thu, 08 Sep 2022 10:50 AM (IST)FacebookTwitterWhatsappGoogle News'बंगाल में खत्म होगा गैंडा संरक्षण अधिनियम',
राज्य ब्यूरो, कोलकाता। बंगाल में गैंडा संरक्षण अधिनियम ब्रिटिश जमाने से अस्तित्व में है। लेकिन उसकी कोई भूमिका नहीं है। इस बार राज्य सरकार उस कानून को खत्म करना चाहती है। इसके लिए सरकार विधानसभा में जल्द ही विधेयक लाना चाहती है। 
राज्य सचिवालय के एक अधिकारी के मुताबिक अधिनियम का नाम पश्चिम बंगाल गैंडा संरक्षण अधिनियम है। इसे ब्रिटिश काल के दौरान पेश किया गया था। लेकिन केंद्र के वन्यजीव संरक्षण अधिनियम लागू होने के बाद इस कानून कोई औचित्य नहीं रह गया है। इसलिए उस कानून को जिंदा रखने का कोई मतलब नहीं है। इसलिए इसे रद करने पर विचार किया जा रहा है। इसकी पहल वन विभाग ने की है। यह पहले ही कानून विभाग से विधायी कार्यालय में जा चुका है। वे निमानुसार आवश्यक कदम उठाएंगे। 
     
    

आजादी से पहले अविभाजित बंगाल में गैंडों के संरक्षण के लिए 1932 में विधानसभा में एक विधेयक पारित किया गया था। नवान्न सूत्रों के मुताबिक 1932 में बने उस कानून की अहमियत 1972 में खत्म हो गई। उस समय भारत की प्रधानमंत्री इंदिरा गांधी थीं। उनके कार्यकाल के दौरान केंद्र सरकार ने वन्यजीव संरक्षण पर एक अधिनियम पारित किया। नया कानून सभी प्रकार के वन्यजीवों के संरक्षण से संबंधित है।
केंद्र ने पूरे देश में एक जैसी नीति अपनाने के लिए कड़े कानून भी बनाए। इसके बाद ब्रिटिश काल के कानूनों का पश्चिम बंगाल के लिए कोई महत्व नहीं रह गया था। हाल ही में वन विभाग ने इस कानून को हटाने की पहल की है। मालूम हो कि विधायी कार्यालय विधानसभा में कैंसिलेशन बिल लेकर आएगा। राज्य विधानसभा का छोटा सत्र 14 सितंबर से शुरू होगा। 22 सितंबर तक चलेगा। उस अधिवेशन में ब्रिटिश काल के कानून को निरस्त किया जा सकता है, जो 50 साल से बेकार पड़ा है।

विधानसभा के एक अधिकारी ने कहा कि अनावश्यक कानून रखने से राज्य सरकार को कोई फायदा नहीं है। क्योंकि, केंद्र द्वारा बनाए गए कानून को राज्य में ठीक से लागू किया जा रहा है। इसलिए विधानसभा के सत्र में विधेयक के रूप में लाकर इस अधिनियम को निरस्त किया जा रहा है।

भारत में ब्रिटिश काल के कानूनों को खत्म करने की इस तरह की पहल कोई नई बात नहीं है। राज्य में और यहां तक कि देश में कई पुराने कानूनों को निरस्त कर दिया गया है। केंद्र में नरेन्द्र मोदी के शासन काल में भी कई पुराने कानूनों को निरस्त किया गया है। पिछले कुछ वर्षों में उत्तर प्रदेश सरकार ने सैकड़ों पुराने और बेकार कानूनों को निरस्त कर दिया है। योगी आदित्यनाथ सरकार भी कुछ अन्य कानूनों को निरस्त किए जाने की राह पर है।