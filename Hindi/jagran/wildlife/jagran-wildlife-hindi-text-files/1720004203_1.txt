Uttarakhand News: चम्पावत को वाइल्ड लाइफ टूरिज्म के रूप में किया जाएगा विकसितडीएम का कहना है कि नंधौर  अभयारण्य में बाघ भालू हाथी हिरन तेुंदुआ एवं विभिन्न पक्षियों की प्रजातियां पाई जाती हैं। पर अभी तक यहां मूलभूत सुविधाएं विकसित नहीं हो पाई हैं। कहा है कि यह कार्बेट नेशनल पार्क की भांति पर्यटन का प्रमुख केंद्र बन सकता है।By Prashant MishraEdited By: Published: Mon, 11 Jul 2022 10:06 AM (IST)Updated: Mon, 11 Jul 2022 10:06 AM (IST)FacebookTwitterWhatsappGoogle Newsअभयारण्य मेंं प्रवेश के लिए नैनीताल स्थित चोरगलिया एवं चम्पावत स्थित टनकपुर के ककरालीगेट को अधिकृत किया गया है।
जागरण संवाददाता, चम्पावत: जिलाधिकारी नरेंद्र सिंह भंडारी ने जिले को वाइल्ड लाइफ टूरिज्म के रूप में विकसित किए जाने पर जोर दिया है। इसके लिए उन्होंने वन पर्यावरण संरक्षण एवं जलवायु परिवर्तन के प्रमुख सचिव को पत्र भेजा है। अपने पत्र में उन्होंने कई सुझाव भी दिए हैं ताकि नंधौर अभयारण्य को नेशनल पार्कों की भांति समृद्ध किया जा सके। 
डीएम ने कहा है कि हल्द्वानी वन विभाग के अंतर्गत नंधौर वन्य जीव अभयारण्य राज्य के नैनीताल, चम्पावत एवं उधमसिंह नगर में फैला हुआ है। वन विभाग द्वारा अभयारण्य मेंं प्रवेश के लिए नैनीताल स्थित चोरगलिया एवं चम्पावत स्थित टनकपुर के ककरालीगेट को अधिकृत किया गया है। इसके अलावा उधमसिंह नगर जनपद स्थित चकरपुर से भी अभयारण्य में प्रवेश किया जाता है।  
     
    

उन्होंने कहा है कि अभयारण्य में बाघ, भालू, हाथी, हिरन, तेुंदुआ एवं विभिन्न पक्षियों की प्रजातियां पाई जाती हैं। लेकिन अभी तक यहां मूलभूत सुविधाएं विकसित नहीं हो पाई हैं। कहा है कि अभयारण्य को विकसित किए जाने पर यह कार्बेट नेशनल पार्क की भांति पर्यटन का प्रमुख केंद्र बन सकता है। 
उन्होंने पर्यटन के रूप में विकसित किए जाने के लिए अपने सुझाव भी प्रेषित किए हैं। कहा है कि वर्तमान में नधौर वन्य जीव अभयारण्य 15 नवंबर से 15 जून तक पर्यटकों के लिए खोला जाता है। इस तिथि में परिवर्तन कर एक अक्टूबर से तीन जून तक किया जा सकता है।

ककरालीगेट टनकपुर में पर्यटकों के लिए बना स्वागत कक्ष वर्ष 2019 में बनकर तैयार हो गया था लेकिन अभी तक उसका संचालन नहीं हो सका है। जिलाधिकारी ने स्वागत कक्ष का संचालन किए जाने, अभयारण्य में पर्यटकों के भ्रमण के लिए आनलाइन बुकिंग सुविधा शुरू करने का सुझाव दिया है। 
उन्होंने कहा है कि विगत 30 वर्षों से भारत के सभी नेशनल पार्क एवं वन्य जीव अभयारण्य में जंगल सफारी के लिए जिप्सी का उपयोग किया जा रहा है। किंतु मारूति सुजूकी द्वारा वर्ष 2018 में जिप्सी का उत्पादन बंद कर दिया है।

उत्तराखंड राज्य के अंतर्गत कार्बेट नेशनल पार्क, राजाजी नेशनल पार्क, रामनगर वन प्रभाग, कालागढ़ वन प्रभाग, तराई पश्चिमी वन प्रभाग, हल्द्वानी वन प्रभाग में जंगल सफारी कराई जाती है। कहा है कि इससे काफी युवाओं को रोजगार के अवसर भी प्राप्त हो रहे हैं। वर्तमान में जिप्सी का उत्पादन न होने के कारण अधिकांश वन क्षेत्रों में अधिक पुराने वाहनों के लिए ऋण प्रदान किया जाता है।
उन्होंने उत्तराखंड सरकार द्वारा वाइल्ड लाइफ टूरिज्म के विकास हेतु मारूति सुजूकी से एमओयू कर कंपनी द्वारा सीमित संख्या में जिप्सी का उत्पादन कराते हुए उन्हें उत्तराखंड सरकार को उपलब्ध कराने और संबंधित विभाग के माध्यम से बेरोजगार युवाओं को दिए जाने की बात कही है। कहा है कि जिप्सी के माध्यम से युवा वाइल्ड लाइफ टूरिज्म से जुड़कर रोजगार प्राप्त कर सकते हैं।