Disha Patani ने हाथियों पर लुटाया प्यार, हाथों से काटा तरबूज, बनाया खाना, पर्यावरण दिवस अनोखे अंदाज में मनायाDisha Patani हाथी संरक्षण केंद्र पर दिशा पाटनी ने बिताए दो दिन। दिशा पाटनी मुख्य रूप से बॉलीवुड फिल्म जगत में अपने काम के लिए जानी जाती हैं। उन्होंने बॉलीवुड में एक्टिंग की शुरुआत बायोपिक ‘एमएस धोनी द अनटोल्ड स्टोरी’ से की थी।By Jagran NewsEdited By: Abhishek SaxenaPublished: Tue, 06 Jun 2023 07:22 AM (IST)Updated: Tue, 06 Jun 2023 08:23 AM (IST)FacebookTwitterWhatsappGoogle NewsDisha Patni: हाथी संरक्षण केंद्र पर दिशा पाटनी ने बिताए दो दिन।
आगरा, जागरण संवाददाता। Disha Patani: किसे तरबूज ज्यादा पसंद है और कौन शाम को पानी में नहाना चाहता है। किसकी आंखों की रोशनी कम है और किसकी चोटें गंभीर हैं। यह सारी जानकारी बालीवुड अभिनेत्री दिशा पाटनी ने चुरमुरा स्थित हाथी संरक्षण और देखभाल केंद्र में ली। दिशा ने दो दिन केंद्र पर बिताए और विश्व पर्यावरण दिवस पर हाथियों के संरक्षण को लेकर संदेश दिया। 

हाथियों की दहला देने वाली कहानी के बारे में जाना 
     
    
एशियाई हाथियों के संरक्षण की लड़ाई में अपना योगदान देने के प्रयास में, दिशा पाटनी ने मथुरा स्थित वाइल्डलाइफ एस.ओ.एस हाथी संरक्षण और देखभाल केंद्र में समय बिताया। हाथी संरक्षण और देखभाल केंद्र घूमने के दौरान, दिशा ने वाइल्डलाइफ एसओएस टीम के साथ बातचीत की। हाथियों की दिनचर्या और उनके उपचार के बारे में जानकारी प्राप्त की। उन्होंने हाथियों की दिल दहला देने वाली कहानियों के बारे में जाना। दिशा ने हाथियों के लिए फल और सब्जियां भी काटीं।

हाथियों के आहार को समझा
केंद्र में रह रहे हाथियों को उनके दैनिक आहार के रूप में वितरित किया। दिशा ने हाथियों को शारीरिक और मानसिक रूप से स्वस्थ रखने के लिए खास सप्लीमेंट्स भी तैयार किए। हाथियों को दी जाने वाली लेजर थेरेपी और फुट केयर ट्रीटमेंट को देखा और जानकारी प्राप्त की।
नेत्रहीन हाथिनी के लिए भोजन तैयार करने में की मदद
दिशा पाटनी ने कहा कि यह मेरे जीवन के सबसे अच्छे दिनों में से रहे हैं। मैंने सीखा कि एक बार जंगल से पकड़ लिए जाने के बाद, वे फिर कभी वापस नहीं जा सकते। हाथी की सवारी करने से उसके स्वास्थ्य को जो छति पहुचती है मैंने उसके बारे में भी जाना। वाइल्डलाइफ एसओएस के सह-संस्थापक और सीईओ कार्तिक सत्यनारायण ने बताया कि दिशा ने नेत्रहीन हथिनी सूजी के लिए भोजन तैयार करने में मदद की।