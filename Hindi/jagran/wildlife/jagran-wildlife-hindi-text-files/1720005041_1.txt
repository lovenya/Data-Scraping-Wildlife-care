Agra News: स्विमिंग पूल में तैरते सांप को देखकर उड़े होश, वाइल्डलाइफ एसओएस ने किया रेस्क्यूAgra News In Hindi Today दयालबाग स्थित फार्महाउस के स्वीमिंग पूल में सांप तैर रहा था। वाइल्ड लाइफ एसओएस की टीम ने तीन फीट लंबे सांप को रेस्क्यू किया। सिकंदरा क्षेत्र से दो अजगरों के अलावा जीवनी मंडी से एक मानिटर लिजर्ड को भी रेस्क्यू किया गया। सभी की चिकित्सीय जांच के बाद प्राकृतिक आवासों में छोड़ दिया गया है।By Jagran NewsEdited By: Abhishek SaxenaPublished: Sun, 30 Jul 2023 08:39 AM (IST)Updated: Sun, 30 Jul 2023 08:39 AM (IST)FacebookTwitterWhatsappGoogle NewsAgra News: स्विमिंग पूल में सांप देख उड़े होश, वाइल्डलाइफ एस.ओ.एस ने किया रेस्क्यू !
आगरा, जागरण संवाददाता। एक अनेपक्षित रेस्क्यू ऑपरेशन में वाइल्डलाइफ एसओएस रैपिड रिस्पांस यूनिट ने दयालबाग स्थित एक फार्महाउस से चेकर्ड कीलबैक सांप को रेस्क्यू किया। स्विमिंग पूल से बाहर आने की तमाम कोशिशों के बावजूद जब सांप बाहर नहीं आ सका तब, एनजीओ की रेस्क्यू टीम को इसकी सूचना दी गई जिसके बाद रेस्क्यू टीम ने तीन फुट लंबे सांप को सुरक्षित बाहर निकाला। 
हेल्पलाइन नंबर पर करें फोन
हेल्पलाइन नंबर (+91 9917109666) पर आपातकालीन कॉल प्राप्त होने पर वाइल्डलाइफ एसओएस की रैपिड रिस्पांस यूनिट ने आगरा में स्विमिंग पूल में फंसे एक चेकर्ड कीलबैक सांप को बचाया। 
     
    

जब रेस्क्यू टीम वहां पहुची तो सांप पूल से बाहर आने की कोशिश कर रहा था। वन्यजीव संरक्षण संस्था की टीम ने सांप को सफलतापूर्वक बाहर निकाला। रिलीज के लिए फिट करार दिए जाने पर सांप को सफलतापूर्वक उसके प्राकृतिक आवास में वापस छोड़ दिया गया।
मानसून में निकल रहे सांप
आगरा शहर में वाइल्डलाइफ एसओएस टीम द्वारा इसके अलावा और भी रेस्क्यू ऑपरेशन को अंजाम दिया गया। विशेष रूप से, संस्था ने हाल ही में आगरा के सिकंदरा छेत्र से दो अजगर सांपों के साथ-साथ जीवनी मंडी क्षेत्र से मॉनिटर लिज़र्ड को भी सुरक्षित रूप से बचाया। बचाए गए सभी सरीसृपों का स्वास्थ्य मूल्यांकन कर उन्हें उनके प्राकृतिक आवासों में छोड़ दिया गया।

गैर विषैले सांप की प्रजाति
चेकर्ड कीलबैक एक गैर विषैले सांप की प्रजाति है। पानी वाले सांपों के रूप में भी पहचाने जाने वाले यह सांप मुख्य रूप से झील, नदी, तालाब, नाले, कृषि भूमि, कुएं जैसे जल निकायों में पाए जाते हैं। वाइल्डलाइफ एस.ओ.एस के सह-संस्थापक और सीईओ कार्तिक सत्यनारायण ने कहा, हम इस आपात स्थिति के बारे में वाइल्डलाइफ एसओएस को सचेत करने के लिए लोगों के आभारी हैं। यह उनकी ओर से उच्च स्तर की करुणा को दर्शाता है।

वाइल्डलाइफ एसओएस के डायरेक्टर कंजरवेशन प्रोजेक्ट्स बैजूराज एम.वी. ने कहा, चुनौतीपूर्ण परिस्थितियों से जंगली जानवरों को बचाना वाइल्डलाइफ एसओएस टीम की प्राथमिकता है। हमारी टीम ने इन सभी सरीसृपों को सफलतापूर्वक जंगल में वापस छोड़ दिया हैं।