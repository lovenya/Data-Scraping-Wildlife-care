Wildlife Conservation Day: वन्‍यजीवों और इंसानों के बीच बढ़ रहा प्रतिरोध, विभाग जागरूकता से रोकेगा यह टकरावWildlife Conservation Day वन्‍यजीवों और इंसानों के बीच लगातार टकराव बढ़ रहा है। इसके लिए वन्‍यजीव विभाग ने जागरूकता शिविर लगाए हैं। विभाग के अधिकारियों का कहना है कि वन्यजीवों का संरक्षण तभी मजबूत होगा जब लोग वन्यजीवों के प्रति स्नेह पाले और इनके जीवन को समझने का प्रयास करें। यह जागरूकता का ही असर है कि जम्मू-कश्मीर में वन्यजीव-मानव के टकराव के मामलों में भी कमी आई है।
By surinder  rainaEdited By: Himani SharmaPublished: Mon, 02 Oct 2023 10:27 AM (IST)Updated: Mon, 02 Oct 2023 10:27 AM (IST)FacebookTwitterWhatsappGoogle Newsजागरूकता से रोकेगा वन्य जीवों और इंसानों के बीच टकराव को वन्य जीव विभाग (फाइल फोटो)
जागरण संवाददाता, जम्मू। Wildlife Conservation Day: वन्यजीवों और इंसानों के बीच लगातार बढ़ते टकराव को वन्य जीव विभाग जागरूकता से रोकेगा। इसके लिए वन्य जीव विभाग उन इलाकों में जागरूकता शिविर लगाने जा रहा है जहां इस टकराव की घटनाएं सामने आती रहती हैं। 
वन्य जीव विभाग से मिली जानकारी के अनुसार वन्यजीव संरक्षण क्षेत्रों में डेढ़ दर्जन के करीब ट्रैकिंग टूर आयोजित किए गए ताकि लोग वन्यजीवों की जिंदगी को नजदीक से देख सकें। आने वाले समय में विभाग 20 और ट्रैकिंग टूर वन्यजीव संरक्षण क्षेत्रों में कराने की योजना बना रहा है। 
     
    

वन्यजीव-मानव के टकराव के मामलों में आई कमी
विभाग के अधिकारियों का कहना है कि वन्यजीवों का संरक्षण तभी मजबूत होगा जब लोग वन्यजीवों के प्रति स्नेह पाले और इनके जीवन को समझने का प्रयास करें। यह जागरूकता का ही असर है कि जम्मू-कश्मीर में वन्यजीव-मानव के टकराव के मामलों में भी कमी आई है। क्योंकि लोग वन्यजीवों के व्यवहार को समझ रहे हैं और इनके संरक्षण का भाव अपने दिल में उतार रहे हैं। 2019-20 की बात करें तो जम्मू-कश्मीर में वन्यजीव-मानव टकराव की 146 घटनाएं हुई मगर 2022-23 में 94 घटनाएं हुई।

यह भी पढ़ें: Jammu News: वाहन की टक्कर के बाद मारपीट, सिख युवक के केश के अपमान का आरोप
रास्‍ते की बाधा नहीं बनना चाहिए
वन्यजीव विशेषज्ञों का कहना है कि अगर आप जंगलों में घुसपैठ करोगे तो मानव-वन्यजीव टकराव तो होगा ही। इसलिए समझने की जरूरत है कि हमें वन्यजीवों को भी उनके अधिकार देने होंगे। पर्यावरणविद् सीएम शर्मा का कहना है कि वन हैं तो वन्यजीव हैं और इसी से ही पर्यावरण हैं। इसलिए इंसान को कायदे से रहना चाहिए। वन्यजीवों के अपने रास्ते हैं, उनके रास्ते की बाधा नहीं बनना चाहिए। इससे मानव -वन्यजीव टकराव के मामले अपने आप कम हो जाएंगे।

विभाग वन्यजीवों के संरक्षण को लेकर गंभीर
वहीं पर्यावरणविद्ध वंशिका ने बताया कि पिछले कुछ बरस से वन्यजीव संरक्षण विभाग के अलावा दूसरे कई विभाग वन्यजीवों के संरक्षण को लेकर गंभीर बने हैं। अब पर्यटन विभाग भी बर्डस वांचिग करवाता है और जंगलों के टूर करवा रहा है। मतलब यह कि पर्यावरण से जोड़ने का काम हो रहा है। इससे भी लोगों को पर्यावरण व वन्यजीवों के बारे में समझने में आसानी हो रही है। लेकिन यह अभी शुरूआत है।

यह भी पढ़ें: Jammu: सिद्धड़ा में पुलिस ने रोहिंग्या नागरिक समेत 3 को किया गिरफ्तार, सुरक्षा एजेंसी की इमारत में की थी चोरी
हमें पूरी तरह से जागरूक होना है ताकि वन्यजीवों के संरक्षण में अहम भूमिका हम निभा सके। वन्यजीव संरक्षण विभाग के वार्डन अनिल अत्री का कहना है कि वन्यजीवों के रूबरू कराने के लिए वन्यजीव संरक्षण विभाग समय-समय पर कई कार्यक्रम करवा रहा है। जागरूकता से ही बदलाव आता है और इस दिशा में विभाग अपना काम कर रहा है।