सड़क पर उतरे नगर आयुक्त, अतिक्रमणकारियों पर चला बुलडोजरजागरण संवाददाता मुंगेर शहर से अतिक्रमण हटाने को लेकर नगर निगम ने कमर कस ली हैBy JagranEdited By: Published: Thu, 30 Jun 2022 08:35 PM (IST)Updated: Thu, 30 Jun 2022 08:35 PM (IST)FacebookTwitterWhatsappGoogle Newsसड़क पर उतरे नगर आयुक्त, अतिक्रमणकारियों पर चला बुलडोजर जागरण संवाददाता, मुंगेर: शहर से अतिक्रमण हटाने को लेकर नगर निगम ने कमर कस ली है। तीसरे दिन गुरुवार को अभियान को और गति देने के लिए नगर आयुक्त निखिल धनराज निप्पीणीकार खुद सड़क पर उतर आए। पूरबसराय ब्रह्मस्थान से गांधी चौक तक बुलडोजर चलाकर अतिक्रमण को हटाया गया। अभियान के दौरान अफरा तफरी का माहौल दुकानदारों में देखा गया। समान जब्त न हो इसके लिए वह खुद भी अतिक्रमण हटाने में जुट गए। अभियान के दौरान न सिर्फ फुटपाथ से छप्पर हटाया गया। फुटपाथ पर बने स्थाई निर्माण को भी तोड़ दिया गया। अभियान के क्रम में अतिक्रमणकारियों का समान भी जब्त किए गए। लगभग 25 सौ रुपये जुर्माना भी वसूला गया।  

 नगर आयुक्त की हनक देख भौचक्क थे लोग अतिक्रमण हटाने के दौरान नगर आयुक्त कर्मियों के साथ चल रहे थे और उन्हें लगातार निर्देश दे रहे थे। तब इनकी हनक देख शहर के लोग भौचक्क थे। लोग इस बात की भी चर्चा कर रहे थे कि अतिक्रमण अभियान के दौरान इससे पहले किसी भी नगर प्रशासक को इतना गतिशील नहीं देखा गया। । कर्मी भी उनके साथ काफी सहज होकर उनके निर्देशों का पालन करते देखे गए।  
     
    
 हताश दिख रहे थे दुकानदार अभियान के दौरान फुटपाथ पर बने सिमेंटेड चबूतरा को जब बुलडोजर से तोड़ा जा रहा था तब अतिक्रमण का परिणाम देख दुकानदार काफी हताश व निराश दिख रहे थे। उन्हें ऐसा लग रहा माने यह बुलडोजर उनके चबूतरे पर नहीं उनकी छाती पर चल रहा हो। तोड़े जाने के बाद भी वो उसके बचे सामन को सहेजने में लगे थे। पूरबसराय ब्रह्मस्थान से गांधी चौक तक दर्जानाधिक चबूतरे तोड़े गए। 
 लगातार चलेगा अभियान ब्रह्मस्थान पुरबसराय से गांधी चौक तक गुरुवार को हुए धुआंधार अभियान को देखकर अतिक्रमण करने वाले दुकानदारों में भय दिखने लगा। वे अपने अपने दुकानों के छौनी छप्पर को हटाने में जुट गए। खासकर कौड़ा मैदान , चौक बाजार, बेकापुर, गुलजार पोखर में अभियान चलने से पहले इसका असर दिखने लगा है। 
 कोट
 शहर को अतिक्रमणमुक्त करने का अभियान अभी लगातार जारी रहेगा। चेतावनी के बाद भी इसे गंभीरता से नहीं लेने वाले अतिक्रमणकारी अभी भी फुटपाथ को अतिक्रमण मुक्त कर दें नहीं तो उनके सामान को जब्त कर जुर्माना वसूला जाएगा। -अवध किशोर सिंह, नगर प्रबंधक