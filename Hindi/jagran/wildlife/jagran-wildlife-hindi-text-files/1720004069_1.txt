जिले में 29 जून को झमाझम वर्षा होने की संभावनाकिसानों के लिए अच्छी खबर है। इस बार मानसून जून के आखिरी सप्ताह में आने की संभावना है। 29 जून को वर्षा हो सकती है। धान रोपाई का समय भी शुरू हो चुका है।By JagranEdited By: Published: Sun, 26 Jun 2022 04:26 PM (IST)Updated: Sun, 26 Jun 2022 04:26 PM (IST)FacebookTwitterWhatsappGoogle Newsजिले में 29 जून को झमाझम वर्षा होने की संभावनाजागरण संवाददाता, बल्लभगढ़ : किसानों के लिए अच्छी खबर है। इस बार मानसून जून के आखिरी सप्ताह में आने की संभावना है। 29 जून को वर्षा हो सकती है। धान रोपाई का समय भी शुरू हो चुका है। हर वर्ष जून के आखिरी सप्ताह में धान रोपाई का समय शुरू हो जाता है, क्योंकि वर्षा का मौसम शुरू हो जाता है। ठंडा मौसम होने से धान की पौध जलने से बच जाती है। यदि वर्षा कई बार ज्यादा दिन तक नहीं होती है, ऐसे में किसानों के लिए धान रोपाई करना मुश्किल हो जाता है। ऊपर से धूप तेज होती है और नीचे से पानी गर्म हो जाता है। पानी में नमक की मात्रा ज्यादा होने के कारण कई बार पौध जल जाती है। चौधरी चरण सिंह हरियाणा कृषि विश्वविद्यालय हिसार के मौसम विभाग के अनुसार 29 जून को वर्षा होने की पूरी-पूरी संभावना है।  

 ----------- 
     
    
 हमने धान रोपाई के लिए खेतों को जोत कर तैयार कर दिया है। यदि वर्षा 29 जून को हो जाती है तो ये सोने पर सुहागा होगा। वर्षा मौसम की शुरुआत में आ रही है। ऐसे में धान की रोपाई समय पर हो जाएगी।
 -सूरज नंबरदार, किसान बहादरपुर 
 ---
 यह वर्षा किसानों के लिए सबसे ज्यादा फायदेमंद साबित होगी। किसान धान की रोपाई के साथ-साथ बाजरा, ज्वार, मक्का, तिलहन, दलहन उड़द, मूंग की बोआई कर सकेंगे। सावनी की बोआई का समय पूरी जुलाई चलता है।
 -डा. लक्ष्मण सिंह, क्षेत्रीय कृषि विकास अधिकारी कृषि एवं किसान कल्याण विभाग बल्लभगढ़