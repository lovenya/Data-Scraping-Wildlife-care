अंतरराष्ट्रीय खिलाड़ी तैयार करने वाले पीटीआइ हकों के लिए लड़ रहे : सोमबीर सिंहहरियाणा प्रदेश के खिलाडि़यों ने अंतरराष्ट्रीय स्तर तक देश व प्रदेBy JagranEdited By: Published: Fri, 22 Jul 2022 07:15 PM (IST)Updated: Fri, 22 Jul 2022 07:15 PM (IST)FacebookTwitterWhatsappGoogle Newsअंतरराष्ट्रीय खिलाड़ी तैयार करने वाले पीटीआइ हकों के लिए लड़ रहे : सोमबीर सिंहजागरण संवाददाता, भिवानी : हरियाणा प्रदेश के खिलाडि़यों ने अंतरराष्ट्रीय स्तर तक देश व प्रदेश का नाम चमकाने का काम किया है। इन अंतरराष्ट्रीय स्तर के खिलाड़ी तैयार करने वाले पीटीआइ ही पिछले दो वर्षों से अपने ही रोजगार की लड़ाई लड़ते हुए सड़कों पर बैठने को मजबूर है। प्रदेश सरकार इनकी मांगों को सुनने की बजाए सिर्फ बरगलाने का काम कर रही है। यह बात लघु सचिवालय के समक्ष धरने पर बैठे बर्खास्त पीटीआइ को संबोधित करते हुए पूर्व विधायक सोमबीर सिंह ने कही। बहाली की मांग को लेकर जारी बर्खास्त पीटीआइ के धरने के 767वें दिन शुक्रवार को क्रमिक अनशन पर सुनील जांगड़ा, बलजीत तालु, जयप्रकाश, सतीश यादव रहे।  

 शुक्रवार को बर्खास्त पीटीआइ के धरने को समर्थन देने पूर्व विधायक सोमवीर सिंह धरने पर पहुंचे। पूर्व विधायक सोमबीर सिंह ने कहा कि पीटीआइ ने स्कूली स्तर खिलाडिय़ों को तैयार किया, जिन्होंने राष्ट्रीय व अंतरराष्ट्रीय प्रतियोगिताओं में देश का नाम विश्व पटल तक चमकाया, उसके बावजूद भी पीटीआइ को बर्खास्तगी का तोहफा दिया गया। सरकार ने पीटीआइ को बर्खास्त कर ना केवल बर्खास्त पीटीआई के परिवारों को भूखा मारने का काम किया है, बल्कि स्कूली स्तर के खिलाडि़यों का भविष्य अंधकार में धकेल कर उनके साथ भी अन्याय किया है। सत्ता में आने से पहले भाजपा ने लोगों बड़े-बड़े सपने दिखाकर अपने जाल में फांस लिया तथा अब अपनी तानाशाही का रवैया अपनाकर लोगों का जीना मुहाल कर रही हैं। इस अवसर पर जिला प्रधान दिलबाग जांगड़ा, सुखदेप सिंह पालुवास, महाबीर सिंह घणघस, प्रताप सिंह, जयवीर नाफरिया, बलदेव सिंह, रामफल देशवाल, अमरनाथ धनाना, मदनलाल सरोहा, रामबीर तिगड़ाना, मनोज कुमार, जगरोशन, सतबीर खरकड़ी, हरीश गोच्छी, राजेश संभ्रवाल, अजीत राठी, महेंद्र श्योराण, कामरेड ओमप्रकाश, अधिवक्ता संजय अग्रवाल, अशोक कटारिया, रामोतार सिंह, करतार ग्रेवाल, अमरनाथ धनाना, कपूर सिंह, सुरेंद्र सिंह, बलजीत सिंह, कमल प्रधान सहित अनेक व्यक्ति मौजूद रहे।