पर्यटकों को अब आकर्षित करेगा सोनभद्र, यूपी टूरिज्म की साइट से जोड़ी जाएगी सभी जानकारियां और आसपास के होटलयूपी टूरिज्म ने सोनभद्र के आकर्षित झरनों का पोस्टर जारी किया है। इससे यहां ईको-टूरिज्म को बढ़ावा मिलेगा। वैसे विदेशी पर्यटकों से सोनांचल अब भी अछूता है। इन्हें आकर्षित करने के लिए वन विभाग ने कैमूर वाइल्ड लाइफ सेंचुरी को विकसित करेगा।By shailendra  bhartiEdited By: Saurabh ChakravartyPublished: Mon, 10 Oct 2022 10:35 PM (IST)Updated: Mon, 10 Oct 2022 10:35 PM (IST)FacebookTwitterWhatsappGoogle Newsसोनभद्र के महुअरिया वन्य जीव विहार में ब्यूटी आफ सोन का विहंगम दृश्य
जागरण संवाददाता, सोनभद्र : यूपी टूरिज्म ने सोनभद्र के आकर्षित झरनों का पोस्टर जारी किया है। इससे यहां ईको-टूरिज्म को बढ़ावा मिलेगा। वैसे, विदेशी पर्यटकों से सोनांचल अब भी अछूता है। इन्हें आकर्षित करने के लिए वन विभाग ने कैमूर वाइल्ड लाइफ सेंचुरी को विकसित करेगा।  
साथ ही वाराणसी के पर्यटन विभाग व गाइड एसोसिएशन से संपर्क किया गया है। एसोसिएशन के मान्यता प्राप्त गाइड विदेशी पर्यटकों के टूर पैकेज में साेनांचल के ऐतिहासिक स्थानों के भ्रमण का कार्यक्रम भी शामिल कराऐंगे। 
     
    

प्रदेश सरकार ने वन डिस्ट्रिक्ट-वन डेस्टिनेशन (ओडीओडी) योजना के तहत फासिल्स पार्क व महुअरिया वन्य विहार को चयनित किया है। साेनांचल के कैमूर वाइल्ड लाइफ सेंचुरी में स्थित यह मनोरम स्थल पर्यटन की दृष्टि से सदैव उपेक्षित रहे हैं अब इन्हें नई पहचान मिल सकेगी।
विदेशी पर्यटकों को आकर्षित करने के लिए यहां कई विकास कार्य चल रहे
वन अधिकारी कहते हैं कि विदेशी पर्यटकों को आकर्षित करने के लिए यहां कई विकास कार्य चल रहे हैं। अब यहां की बुनियादी सुविधाएं जैसे रेस्ट रूम, सड़क, बिजली, पानी समेत सभी जानकारियां यूपी टूरिज्म की साइट से जोड़ी जाएगी ताकि दुनिया के किसी भी कोने से आने वाले पर्यटक सलखन केे फासिल्स पार्क व वन्य जीवन विहार पहुंचे सकें। सोनांचल में विदेशी पर्यटकों को लाने में यूपी टूरिज्म व वाराणसी के गाइड एसोसिएशन के पूर्व अध्यक्ष अजय कुमार सिंह, धर्मेंद्र तिवारी, शैलेश त्रिपाठी और पर्यटक पुलिस के प्रभारी निरीक्षक एके सिंह सहयोग करेंगे।


वन्य जीव विहार महुअरिया की अलग पहचान
कैमूर वन्य जीव विहार महुअरिया की खूबसूरत वादियां हर किसी को अपनी और आकर्षित करती हैं। इस वन्य जीव विहार में काले हिरणों के लिए प्रख्यात ब्लैक बक घाटी, ब्यूटी आफ सोन है, जहां से सोन नदी का खुबसूरत नज़ारा देखा जा सकता है। लेखनिया राक पेंटिंग, जहां गुफा में बने प्राचीन काल के भित्ति चित्र पर्यटकों को अपनी ओर आकर्षित करते हैं। इसके अलावा अमदह जलप्रपात व पूरे वन्य जीव विहार को समेट कर बनाया गया प्रकृत चित्रण केंद्र म्यूजियम है। वन्य जीव विहार में काले हिरण, तेंदुआ, हिरन, भालू, नील गाय, जंगली शुकर, बंदर, मोर समेत पक्षियों के भी समूह पाए जाते हैं।

वाराणसी गाइड एसोसिएशन व वाराणसी पर्यटक पुलिस की मदद ली जाएगी 
यहां डे-पर्यटन के लिए वाराणसी से विदेशी पर्यटकों को लाने व वापस भेजने के लिए वाराणसी गाइड एसोसिएशन व वाराणसी पर्यटक पुलिस की मदद ली जाएगी। इसकी कवायद चल रही है।
- आशुतोष जायसवाल, डीएफओ, कैमूर वन प्रभाग।