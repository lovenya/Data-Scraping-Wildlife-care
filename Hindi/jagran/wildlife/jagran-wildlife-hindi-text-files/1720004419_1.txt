शिकारी बाघिन का होगा डीएनए टेस्ट, व्यवहार की भी होगी जांच, दून से पहुंची डब्ल्यूआईआई की टीमरामनगर में कार्बेट के सपुर्दली रेंज में दो महीने पहले कई लोगों पर हमला करने वाली बाघिन के स्वभाव की जांच होेगी। इसके लिए देहरादून से भारतीय वन्य जीव संस्थान (Wildlife Institute of India) की टीम रामनगर पहुंची है।By Skand ShuklaEdited By: Published: Sat, 03 Sep 2022 07:05 AM (IST)Updated: Sat, 03 Sep 2022 07:05 AM (IST)FacebookTwitterWhatsappGoogle Newsदो महीने पहले कई लोगों पर हमला करने वाली बाघिन का डीएनए टेस्ट होगा।
संवाद सहयोगी, रामनगर : रेस्क्यू सेंटर ढेला में रखी बाघिन के व्यवहार के संयुक्त परीक्षण के लिए देहरादून से भारतीय वन्य जीव संस्थान (डब्ल्यूआईआई) की टीम रामनगर पहुंची है। टीम में दो सदस्य शामिल हैं। शुक्रवार को टीम ने सीटीआर निदेशक धीरज पांडे व वरिष्ठ पशु चिकित्साधिकारी दुष्यंत शर्मा के साथ संयुक्त परीक्षण किया। टीम यहां बीते दिनों पकड़ी गई एक बाघिन के व्यवहार के परीक्षण के लिए आई है। वह पता लगाएगी कि बाघिन शिकार करने में कितनी सक्षम है। 


बाघ ने किए थे कई शिकार
15 जून को बाघ ने कार्बेट टाइगर रिजर्व के सर्पदुली रेंज में एक श्रमिक को मार डाला था। उसके दूसरे दिन एक दैनिक श्रमिक को भी घायल कर दिया था। आठ जुलाई को रेस्क्यू टीम पर हमला करने के दौरान सर्पदुली से बाघिन को पकड़ा गया। उसे ढेला के रेस्क्यू सेंटर में रखा गया है। 
     
    


बाघिन के व्यवहार का किया परीक्षण
शुक्रवार को भारतीय वन्य जीव संस्थान देहरादून से वैज्ञानिक व पशु चिकित्सक की दो सदस्यीय टीम सीटीआर निदेशक धीरज पांडे व वरिष्ठ पशुचिकित्साधिकारी दुष्यंत शर्मा के साथ रेस्क्यू सेंटर पहुंची। संयुक्त टीम ने बाघिन के व्यवहार का परीक्षण किया। बाघिन शिकार करने में कितनी सक्षम है, उसे लेकर हेल्थ स्टेट्स की जानकारी जुटाई। बाघिन के कैनाइन आदि का भी परीक्षण किया।

बाघिन का कराया जाएगा डीएनए टेस्ट
इसके अलावा, पकड़ी गई बाघिन वही है जिसने युवक को निवाला बनाया था या नहीं, इसकी जांच के लिए बाघिन का डीएनए टेस्ट भी कराया जाएगा। डीएनए के लिए पूर्व में घटनास्थल से मृतक के शव से मौजूद साक्ष्य व सेंपल विभाग ने पहले ही जुटा रखे हैं। सीटीआर निदेशक धीरज पांडे ने बताया कि बाघिन की रिपोर्ट उन्हें अभी नहीं मिली है। रिपोर्ट के आधार पर ही बाघिन को लेकर आगे की कार्रवाई की जाएगी।

ये भी पढ़ें : Corbett National Park में नाइट स्टे और जंगल सफारी के लिए ऑनलाइन बुकिंग शुरू