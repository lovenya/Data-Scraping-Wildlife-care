अल्मोड़ा के द्वाराहाट में पकड़ा गया आतंक का पर्याय बना तेंदुआनगर के समीपवर्ती धरमगांव में आतंक का पर्याय बना गुलदार पिंजरे में कैद हो गया। गांव के मध्य ही लेंटाना की झाडिय़ों को लंबे समय से उसने अपना वास बनाया था। कई पालतू जानवरों को अपना निवाला बना चुका यह दो वर्षीय गुलदार खतरे का सबब बन गया था। By Prashant MishraEdited By: Published: Sat, 23 Jul 2022 10:30 AM (IST)Updated: Sat, 23 Jul 2022 10:30 AM (IST)FacebookTwitterWhatsappGoogle Newsपालतू जानवरों को अपना निवाला बना चुका यह दो वर्षीय गुलदार खतरे का सबब बन गया था।

जागरण संवाददाता, द्वाराहाट: नगर के समीपवर्ती धरमगांव में आतंक का पर्याय बना गुलदार पिंजरे में कैद हो गया। गांव के मध्य ही लेंटाना की झाडिय़ों को लंबे समय से उसने अपना वास बनाया था। कई पालतू जानवरों को अपना निवाला बना चुका यह दो वर्षीय गुलदार खतरे का सबब बन गया था।  
ग्रामप्रधान कमल किशोर आर्या व अन्य ग्रामीणों की शिकायत पर वनकर्मियों ने इस पर नजर रखी। वन क्षेत्राधिकारी मदन लाल ने बताया कि गुलदार की गांव के मध्य लगातार मौजूदगी को देखते हुए 12 जुलाई को पत्र भेज प्रभागीय वनाधिकारी से पिंजरा लगाने की अनुमति ली गई। अनुमति प्रदान होने पर बुधवार को गांव में पिंजरा लगा दिया गया।  
     
    

गुलदार पिंजरे में कैद हो गया। रेंजर ने बताया कि गुलदार एकदम स्वस्थ्य है। जिसे रात्रि में कुमोडिय़ा मोहान के जंगलों में छोड़ा जाएगा। गुलदार के कैद हो जाने पर हालांकि ग्रामीणों ने राहत की सांस ली है, लेकिन क्षेत्र में अन्य गुलदारों की मौजूदगी के चलते उनमें भय बरकरार है।
चारे के लिए ग्रामीणों के साथ भेजेंगे सुरक्षाकर्मी
रामनगर: मोहान क्षेत्र में बाघों से जनसुरक्षा के लिए सीटीआर, रामनगर वन प्रभाग के वनाधिकारियों ने ग्रामीणों के साथ बैठक की। तय हुआ कि चारा लकड़ी लेने को ग्रामीणों के साथ एक सुरक्षाकर्मी भेजा जाएगा। 16 जुलाई को मोहान क्षेत्र में बाघ ने उप्र. के अमरोहा निवासी अफसारूल को निवाला बना लिया था। तब से सीटीआर व रामनगर वन प्रभाग हमलावर बाघ से ग्रामीणों की सुरक्षा में जुटा है।

मोहान में राइंका में बैठक का आयोजन किया गया। बैठक में रामनगर वन प्रभाग के प्रभारी डीएफओ कुंदन कुमार, सीटीआर के उपनिदेशक नीरज शर्मा, कालागढ़ के डीएफओ प्रकाश आर्य ने ग्रामीणों की समस्याओं को सुना। 
वनाधिकारियों ने 28 जुलाई को होने वाले धरने को स्थगित करने को कहा। इसके अलावा ग्रामीणों ने चारा व जलौनी लकड़ी की समस्या रखी। कहा कि जंगल नहीं जाने से पशुओं के लिए चारे की कोई व्यवस्था नहीं हो पा रही है। वनाधिकारियों ने कहा कि जंगल जाने पर समूह में जाए।

इस दौरान चारा व जलौनी लकड़ी के लिए एक सुरक्षा कर्मी महिलाओं के समूह के साथ भेजने पर सहमति बनी। इसके बाद डीएफओ कुंदन कुमार ने घटनास्थल पर बाघ पकडऩे के लिए लगाए गए पिंजड़े व कैमरों का निरीक्षण किया। डीएफओ कुंदन कुमार ने रेंजर शेखर तिवारी को आवश्यक दिशा निर्देश देते हुए ग्रामीणों की सुरक्षा के लिए संजिदा रहने को कहा।