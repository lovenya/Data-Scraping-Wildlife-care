Bear Conservation Center: गर्म दलिया, मुरमुरे और गुड़ का लुत्फ ले रहे भालू, सर्दियों में बदला खाना, तस्वीरेंसूर सरोवर पक्षी विहार में भालुओं के लिए विशेष व्यवस्थाएं। तिरपाल से ढके गए बाड़े ऊनी कंबल व सूखी घास का बिस्तर। आगरा में भालुओं के लिए सर्दी से बचाव के लिए हीटर भी लगाए गए हैं। यहां देश के कोने-कोने से भालू रेस्क्यू कर लाए जाते हैं।By Jagran NewsEdited By: Abhishek SaxenaPublished: Sat, 31 Dec 2022 12:58 PM (IST)Updated: Sat, 31 Dec 2022 12:58 PM (IST)FacebookTwitterWhatsappGoogle Newsगर्म दलिया, मुरमुरे और गुड़युक्त भोजन कर रहे हैं भालू। सभी तस्वीरें- वाइल्ड लाइफ एसओएस।
आगरा, जागरण संवाददाता। सूर सरोवर पक्षी विहार स्थित भालू संरक्षण केंद्र में सर्दियों में भालुओं को गर्म दलिया, मुरमुरे और गुड़युक्त खाद्य पदार्थ दिए जा रहे हैं। भालुओं को सर्दी से बचाने को उनके बाड़े को तिरपाल से ढका गया है। ऊनी कंबल व सूखी घास का बिस्तर भालुओं के लिए लगाया जा रहा है। हैलोजन लैंप व हीटर भी उनके बाड़ों में लगाए गए हैं। 

स्लाथ बेयर की होती है देखरेख
भालू संरक्षण केंद्र में वाइल्ड लाइफ एसओएस द्वारा स्लाथ बेयर (भालुओं) की देखरेख की जाती है। उत्तर भारत में तापमान में गिरावट आने पर एसओएस ने अपने केंद्र पर विशेष व्यवस्थाएं की हैं। 
     
    


गर्म तासीर वाले खाद्य पदार्थ दिए जा रहे
भालुओं काे गर्म रखने के लिए उनको दिए जाने वाले खाने में परिवर्तन किया गया है। उन्हें गर्म तासीर वाले खाद्य पदार्थ दिए जा रहे हैं। संरक्षण केंद्र में कलंदरों से मुक्त कराए गए भालू हैं। कलंदरों द्वारा उन्हें नाचने को मजबूर करने को क्रूरता की जाती थी। जब इन्हें मुक्त कराया गया था, तब इनकी दशा दयनीय थी।


प्रोटीन के साथ दिए जाते हैं लीवर टानिक
वाइल्ड लाइफ एसओएस के निदेशक कंजर्वेशन प्रोजेक्ट्स बैजूराज एमवी ने कहा कि सर्दियों में भालुओं की देखभाल अत्यंत महत्वपूर्ण होती है। चिकित्सकों की टीम उन्हें प्रोटीन के साथ लीवर टानिक और विटामिन सप्लीमेंट्स भी देती है। उनके स्वास्थ्य के साथ किसी तरह का समझौता नहीं किया जाता है।


सर्दियों में भालुओं की होती है खास देखभाल
वाइल्ड लाइफ एसओएस के सह-संस्थापक व सीईओ कार्तिक सत्यनारायण ने कहा कि हमारी टीम हर वर्ष सर्दियों में भालुओं की देखरेख पर विशेष ध्यान देती है। भालुओं को गर्मी प्रदान करने के साथ एक सक्रिय जीवन शैली के लिए यह महत्वपूर्ण है। हमारे लिए यह सुनिश्चित करना जरूरी है कि भालुओं की देखरेख में कोई कमी नहीं आए। 

ये भी पढ़ें...
Agra: नए साल पर भारी वाहनों का रूट डायवर्ट, नहीं खुलेगी नो एंट्री, 100 बैरियर-500 पुलिसकर्मी करेंगे निगरानी