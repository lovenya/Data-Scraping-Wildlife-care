Delhi News: मंत्री गोपाल राय ने किया असोला वन्यजीव अभ्यारण्य की वेबसाइट का उद्घाटन, लोगों के दिलाई शपथदक्षिणी दिल्ली के असोला वन्यजीव अभ्यारण्य क्षेत्र में वन महोत्सव कार्यक्रम में मुख्य अतिथि पर्यावरण एवं वन मंत्री गोपाल राय असोला वन्य अभ्यारण्य की वेबसाइट का उद्घाटन कर दिया है। असोला वन्य अभ्यारण्य की वेबसाइट का उद्घाट महोत्सव में लोगों को संबोधित करते हुए आप नेता गोपाल राय ने कहा कि  दिल्ली ने किसी क्षेत्र में ग्रीन बेल्ट की प्रतिशतता के राष्ट्रीय मानक को पार कर दिया है। By Jagran NewsEdited By: Nitin YadavPublished: Sun, 30 Jul 2023 12:10 PM (IST)Updated: Sun, 30 Jul 2023 12:10 PM (IST)FacebookTwitterWhatsappGoogle Newsमंत्री गोपाल राय ने किया असोला वन्य अभ्यारण्य की वेबसाइट का उद्घाटन
नई दिल्ली, जागरण संवाददाता। दक्षिणी दिल्ली के असोला वन्यजीव अभ्यारण्य क्षेत्र में वन महोत्सव कार्यक्रम में मुख्य अतिथि पर्यावरण एवं वन मंत्री गोपाल राय असोला वन्य अभ्यारण्य की वेबसाइट का उद्घाटन कर दिया है। इस दौरान उनके साथ महरौली से विधायक नरेश यादव, तुगलकाबाद से विधायक सहीराम पहलवान, छतरपुर से विधायक करतार सिंह तंवर समेत वन और पर्यावरण विभाग के वरिष्ठ अधिकारी मौजूद थे। 
असोला वन्य अभ्यारण्य की वेबसाइट का उद्घाट महोत्सव में लोगों को संबोधित करते हुए आप नेता गोपाल राय ने कहा कि  दिल्ली ने किसी क्षेत्र में ग्रीन बेल्ट की प्रतिशतता के राष्ट्रीय मानक 20 प्रतिशत को पार कर दिल्ली में 23 प्रतिशत ग्रीन बेल्ट विकसित किया। 
     
    

दिल्ली को बनाएंगे हरियाली वाला प्रदेश: गोपाल राय
मुख्यमंत्री अरविंद केजरीवाल का सपना दिल्ली को सबसे ज्यादा हरियाली वाला प्रदेश बनाना है। अभी तो हम प्रदूषण से बाहर निकल रहे हैं। धीरे-धीरे हम दिल्ली को देश का सबसे कम प्रदूषित प्रदेश बनने की ओर बढ़ रहे हैं। इस दिशा में आयोजित किया जा रहा वन महोत्सव कार्यक्रम लगातार जनांदोलन बनता जा रहा है।

उन्होंने आगे कहा कि इस साल के अंत तक दिल्ली में दिल्ली सरकार द्वारा एक करोड़ 70 लाख पेड़ लगा दिए जाएंगे। दिल्ली को हरियालीयुक्त और पर्यावरण को बेहतर बनाने का सपना आम लोगों के सामूहिक प्रयास और सहयोग से ही पूरा हो सकेगा।
लोगों को दिलाई शपथ
कार्यक्रम में बोलते हुए वन मंत्री गोपाल राय ने कार्यक्रम में आए लोगों को शपथ पत्र देकर दिल्ली के पर्यावरण को बेहतर बनाने, वन्यजीवों की सुरक्षा और प्रदूषण कम करने का शपथ भी दिलाई।