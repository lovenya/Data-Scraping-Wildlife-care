Punjab: रूपनगर में मृत मिला नर तेंदुआ, पोस्‍टमार्टम के बाद खुलेगा मौत का रहस्‍य; मौके पर पहुंची वन विभाग टीमRoopnagar News पंजाब के रूपनगर में एक नर तेंदुआ रहस्‍यमई हालत में मृत मिला है। जंगली जीव सुरक्षा विभाग ने कब्‍जे में शव ले लिया है। मृत तेंदुआ नर है और उसकी उम्र चार साल के करीब थी। जिला फॉरेस्ट रेंज ऑफिसर कुलराज सिंह ने बताया कि उनके विभाग को आज सुबह छह बजे तेंदुआ मृत मिला था। पोस्टमार्टम के बाद ही मौत की असली वजह पता चलेगी।
By Jagran NewsEdited By: Himani SharmaPublished: Fri, 01 Sep 2023 02:38 PM (IST)Updated: Fri, 01 Sep 2023 02:38 PM (IST)FacebookTwitterWhatsappGoogle Newsमृत मिला नर तेंदुआ, जंगली जीव सुरक्षा विभाग ने कब्‍जे में लिया शव (फाइल फोटो)
रूपनगर, जागरण संवाददाता: रूपनगर नूरपुरबेदी मार्ग पर गढ़बागा के निकट जंगली जीव सुरक्षा विभाग को एक तेंदुआ रहस्यमई हालत में मृत मिला है। विभाग ने मृत तेंदुए के शव को कब्जे में लेकर पोस्टमार्टम के लिए श्री आनंदपुर साहिब में पहुंचा दिया गया है। 
चार साल के करीब थी तेंदुए की उम्र
मृत तेंदुआ नर है और उसकी उम्र चार साल के करीब थी। जिला जंगलात अधिकारी कुलराज सिंह ने बताया कि उनके विभाग को आज सुबह छह बजे तेंदुआ मृत मिला था। 
     
    


मौके पर जाकर टीम ने देखा कि तेंदुए की मौत की प्राथमिक वजह सड़क हादसा लगती है। पोस्टमार्टम के बाद ही मौत की असली वजह पता चलेगी। आगे के विवरण की प्रतीक्षा की जा रही है।