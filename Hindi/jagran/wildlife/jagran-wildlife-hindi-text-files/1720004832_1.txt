Odisha: वन्यजीव सुरक्षा को देख वरिष्ठ नागरिक मंच की गुहार, राष्ट्रपति मुर्मू से की हस्तक्षेप की मांगवरिष्ठ नागरिक मंच और अन्य संगठनों ने ओड़िशा के सिमिलिपाल राष्ट्रीय उद्यान में अवैध शिकार और अन्य अवैध वन्यजीव व्यापार पर चिंता व्यक्त की है। फोरम के सदस्यों ने अब राष्ट्रपति द्रौपदी मुर्मू से हस्तक्षेप की मांग की है।By Jagran NewsEdited By: Yashodhan SharmaPublished: Sun, 05 Feb 2023 08:35 PM (IST)Updated: Sun, 05 Feb 2023 08:35 PM (IST)FacebookTwitterWhatsappGoogle Newsवन्यजीव सुरक्षा के लिए राष्ट्रपति द्रौपदी मुर्मू के हस्तक्षेप की मांग की है।
अनुगुल/भुवनेश्वर, संतोष कुमार पांडेय। वरिष्ठ नागरिक मंच और अन्य संगठनों ने ओड़िशा के सिमिलिपाल राष्ट्रीय उद्यान में अवैध शिकार और अन्य अवैध वन्यजीव व्यापार पर चिंता व्यक्त की है। फोरम के सदस्यों ने अब राष्ट्रपति द्रौपदी मुर्मू से हस्तक्षेप की मांग की है। वर्तमान में, सोशल मीडिया पर एक अभियान शुरू किया गया है और सदस्य लोगों से सिमिलिपाल संरक्षण का समर्थन करने का आग्रह कर रहे हैं। 

राष्ट्रपति से हस्तक्षेप करने का किया अनुरोध 
सिमिलिपाल राष्ट्रीय उद्यान एक संरक्षित क्षेत्र है और बायोस्फीयर रिजर्व के यूनेस्को विश्व नेटवर्क का एक हिस्सा है। वरिष्ठ नागरिक मंच के एक सदस्य ने कहा कि मयूरभंज का गौरव सिमिलिपाल है। ऐसा लगता है कि जानवर सुरक्षित नहीं हैं। कोई भी सिमिलिपाल के बारे में और इसकी पारिस्थिति की सुरक्षा के लिए नहीं बोल रहा है। इसलिए हमें उम्मीद है कि चीजें बदलेगी क्योंकि राष्ट्रपति भी मयूरभंज से हैं। हमने इस मुद्दे पर महामहीम से हस्तक्षेप करने का अनुरोध किया है। 
     
    

ओडिशा सरकार नहीं उठा रही उचित उपाय
वहीं मंच के सदस्यों ने आरोप लगाया कि राजनेता तो खामोश हैं ही तथा ओडिशा सरकार भी इसकी सुरक्षा के लिए कोई उपाय नहीं कर रही है। पहले सिमिलिपाल राष्ट्रीय उद्यान में केंद्रीय बलों की तैनाती का प्रस्ताव था, लेकिन केंद्र व राज्य सरकार ने आज तक इस पर कोई कदम नहीं उठाया।
सदस्यों ने कहा कि यदि सीआरपीएफ को तैनात कर दिया जाए तो जानवरों का अवैध शिकार नहीं होगा और पेड़ों की कटाई को भी रोका जा सकता है। एक अन्य सदस्य ने आरोप लगाया, कि "लंबे समय से, हम हाथियों के मारे जाने की खबरें सुन रहे हैं और वन्यजीवों का शिकार और व्यापार यहां बड़े पैमाने पर हो रहा है। जिन अधिकारियों को जिम्मेदारी दी गई है, वे भी चुप हैं।

गौरतलब है, कि इससे पहले सिमिलिपाल टाइगर रिजर्व में तीन वन अधिकारियों द्वारा एक हाथी के अवैध शिकार से संबंधित एक मामले की सुनवाई करते हुए उच्च न्यायालय ने यह टिप्पणी की थी। तीन फील्ड स्टाफ ने दांत के लिए एक हाथी को मार डाला था और सुबूतों को नष्ट करने के लिए शव को ठिकाने लगा दिया था। आरोपीयों को गिरफ्तार कर लिया गया था।