ग्रामीणों ने सड़क पर की धान बिजाई, अधिकारियों को दिखाया आइनासंवाद सहयोगी असंध  क्षेत्र के लगातार हुई बरसात के बाद शहर से लेकर गांव तक जल भराव कीBy JagranEdited By: Published: Thu, 21 Jul 2022 11:12 PM (IST)Updated: Thu, 21 Jul 2022 11:12 PM (IST)FacebookTwitterWhatsappGoogle Newsग्रामीणों ने सड़क पर की धान बिजाई, अधिकारियों को दिखाया आइनासंवाद सहयोगी, असंध : क्षेत्र के लगातार हुई बरसात के बाद शहर से लेकर गांव तक जल भराव की स्थिति पैदा हो गई। भारी बरसात के बाद जनजीवन पूरी तरह अस्त-व्यस्त दिखाई दिया। लोगों के घरों में पानी जमा हो गया और कई दुकानों में पानी भरने से सामान खराब हो गया। ग्रामीणों ने सड़क पर धान बिजाई करके प्रशासन की लचर कार्यप्रणाली के प्रति अलग ढंग से रोष व्यक्त किया।  
 गांव खिजराबाद में जोहड़ की मेड़ टूटने से चारों तरफ पानी ही पानी दिखाई दिया। ग्रामीणों ने पानी रोकने की कोशिश की लेकिन कामयाब नहीं हो सके। बरसाती पानी की निकासी के लिए प्रशासन द्वारा किये गए इंतजाम खोखले साबित हुए। एक ही बरसात में लोगों के घरों तक पानी पहुंच गया। निकासी की सही व्यवस्था न होने से जनता को परेशानी का सामना करना पड़ा। घरों में रखा सामान खराब हो गया। वही दुकानदार भी दुकानों को पानी घुसने से नहीं बचा सके। प्रशासन के सभी दावे फेल नजर आए। 
     
    

 ग्रामीणों ने कहा कि नालों की सफाई धरातल पर नहीं बल्कि कागजों में हुई है जिसका नतीजा सभी के सामने है। क्षेत्र के गांव पोपडा, अरडाना, राहड़ा, सालवन, जयसिंहपुर, उपलाना सहित दर्जनों गांव में गालियों ने तालाब का रूप ले लिया। बच्चों का घरों से बाहर निकल पाना मुश्किल हो गया। गांव अरडाना में युवा कांग्रेस नेता सुनील कोशिक सहित दर्जनों महिलाओं और पुरुषों ने सड़क पर धान लगाकर सरकार व प्रशासन के खिलाफ रोष प्रदर्शन किया। सुनील कौशिक व सतीश प्रजापत ने कहा कि अरडाना में बाढ़ जैसी स्थिति बनी हुई है। लोगों के घर तालाब बन चुके हैं। जनता की समस्याओं का समाधान अधिकारियों का काम है लेकिन कोई सुनने वाला नहीं है। समस्या का जल्द समाधान कराया जाए क्योंकि जोहड़ के पानी के साथ घरों में जहरीले जीव घुस रहे हैं। बच्चों को खतरा है। जल्द समस्या का समधान नहीं हुआ तो प्रदर्शन करने को मजबूर होंगे।