Jharkhand: वन्यजीव आश्रयणी क्षेत्र के 10 KM दायरे में आर्म्स लाइसेंस लेना होगा मुश्किल, वन विभाग से लेनी होगी अनुमतिवन्य जीव आश्रयणी क्षेत्र के दस किमी और इको सेंसेटिव जोन के दायरे में आने वाले लोगों को अब हथियार का लाइसेंस लेने के लिए वन विभाग के अधिकारी से भी अनुमति लेना अनिवार्य होगा। इतना ही नहीं लाइसेंस का नवीनीकरण के लिए यही प्रक्रिया अपनानी होगी। लाइसेंस लेने वालों की नियमित रुप से निगरानी भी अधिकारियों के द्वारा की जाएगी। By Santosh  KumarEdited By: Mohit TripathiPublished: Thu, 07 Dec 2023 08:30 PM (IST)Updated: Thu, 07 Dec 2023 08:30 PM (IST)FacebookTwitterWhatsappGoogle Newsवन्य जीव आश्रयणी क्षेत्र के 10 KM दायरे में आर्म्स लाइसेंस लेना होगा मुश्किल।
संतोष कुमार ,गुमला। वन्य जीव आश्रयणी क्षेत्र के दस किमी और इको सेंसेटिव जोन के दायरे में आने वाले लोगों को अब हथियार का लाइसेंस लेने के लिए वन विभाग के अधिकारी से भी अनुमति लेना अनिवार्य होगा। इतना ही नहीं लाइसेंस का नवीनीकरण के लिए यही प्रक्रिया अपनानी होगी। 
लाइसेंस लेने वालों की नियमित रुप से निगरानी भी अधिकारियों के द्वारा की जाएगी। इस बात का भी पड़ताल किया जाएगा कि दी गई लाईसेंस से वन्य जीवों को कोई खतरा तो नहीं है। 
     
    

वन्य जीवन संरक्षण अधिनियम में संशोधन किए जाने के उपरांत रिजनल डिप्टी डायरेकटर वाइल्डलाइफ क्राइम कंट्रोल ब्यूरो सेट्रल रीजन जबलपुर ने झारखंड के पीसीसीएफ को पत्र प्रेषित कर मामले पर कार्रवाई करने का अनुरोध किया है।
वन्य जीवन आश्रयणी क्षेत्र में अधिनियम को लागू कराने को लेकर वन प्रमंडल पदाधिकारी अहमद बेलाल अनवर ने उपायुक्त और आरक्षी अधीक्षक को पत्र प्रेषित कर वस्तु स्थिति से अवगत कराया है। पत्र में कहा है कि डब्ल्यूपीए 1972 की धारा 34 (4), जैसा कि 2022 में संशोधित किया गया है।

शस्त्र अधिनियम, 1959 के तहत किसी भी लाइसेंस का नवीनीकरण मुख्य वन्य जीव वार्डन या प्राधिकृत अधिकारी बगैर अनुमति बिना अभयारण्य के दस किलोमीटर के भीतर रहने वाले किसी भी व्यक्ति को निर्गत नहीं किया जाएगा। अब जिलाधिकारी के अलावा वाइल्ड लाइफ वार्डेन या प्राधिकृत अधिकारी से भी अनुमति लेना होगा।
इको सेंसेटिव जोन के दायरे में है गुमला व सिमडेगा के कई गांव
पालकोट वन्य जीव अभ्यारण्य के दायरे में न केवल गुमला, बल्कि सिमडेगा के भी गांव शामिल हैं। गुमला के रायडीह प्रखंड के 22 गांव, सिमडेगा जिले के सदर प्रखंड का छह गांव, सिमडेगा जिले का पाकरटांड प्रखंड के 11 गांव, सिमडेगा के कोलेबीरा प्रखंड के आठ गांव, गुमला जिले का बसिया प्रखड के 26 गांव, गुमला सदर प्रखंड के 27 गांव इको सेंसेटिव जोन में आते हैं।

वन प्रमंडल पदाधिकारी ने सेंसेटिव जोन के दायरे में आने वाले सभी गांवों की सूची भी उपलब्ध कराई है। इसके अलावा पालकोट वन्य प्राणी आश्रयणी गुमला, महुआडांड भेडिया अभ्यारण्य लातेहार, पलामू वन्य प्राणी आश्रयणी लातेहार का नक्सा भी उपलब्ध कराया है।
क्या कहते हैं अधिकारी ?
गुमला के वन प्रमंडल पदाधिकारी अहमद बेलाल अनवर ने बताया कि वन जीवों की सुरक्षा के लेकर विभाग के द्वारा यह कदम उठाया गया है। इससे जीवों की सुरक्षा होगी। संबंधित अधिकारियों को पत्र प्रेषित किया जा चुका है। अब लाइसेंस निर्गत करने में इसका अनुपालन किया जाएगा।

यह भी पढ़ें: Ranchi News: विधानसभा सत्र में भ्रष्टाचार के मुद्दे पर मुखर रहेगी BJP, बांग्लादेशी घुसपैठ और मतांतरण पर भी पूछेगी सवाल
Michaung Cyclone : गढ़वा में मिचौंग चक्रवात का असर, लगातार 36 घंटे तक होती रही रिमझिम बारिश, पानी में डूबी धान की फसल