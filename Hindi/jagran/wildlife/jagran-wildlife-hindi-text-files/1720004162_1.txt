जल्द लांच होगी चंडीगढ़ हाउसिंग बोर्ड की नई स्कीम, घर की बालकनी से दिखेगी ग्रीनरी, आस-पास होंगे पहाड़चंडीगढ़ हाउसिंग बोर्ड के अच्छे दिन आने वाले हैं। लंबे अर्से के बाद सीएचबी की नई हाउसिंग स्कीम लांच होने जा रही है। आइटी पार्क में 16.6 एकड़ की साइट पर 728 फ्लैट की इस स्कीम को प्रशासक की मंजूरी मिल चुकी है।By DeepikaEdited By: Published: Mon, 04 Jul 2022 02:12 PM (IST)Updated: Mon, 04 Jul 2022 02:12 PM (IST)FacebookTwitterWhatsappGoogle Newsसीएचबी की नई हाउसिंग स्कीम जल्द होगी लांच। (सांकेतिक चित्र)
बलवान करिवाल, चंडीगढ़। हर किसी की ख्वाइश होती है कि उसके घर की बालकानी से हरियाली दिखें। पहाड़ों के बीच से निकलता सूर्य दिखाई दे। शाम को ढलती शाम बालकानी में बैठकर चाय की चुस्की के साथ यादगार बन जाए। हालांकि हर किसी की यह ख्वाहिश पूरी कहां होती है। यह सपना पूरा करने वाले कुछ भाग्यशाली ही होते हैं। वह जो इस तरह के घर को अफोर्ड कर सकते हैं। अब सोचिए अगर चंडीगढ़ में ही आपको ऐसा घर मिल जाए। जहां हरियाली, पहाड़, लेक और खुला एरिया सब मिले तो कैसा होगा। 

जी हां जनाब आपने बिल्कुल सही पढ़ा। यहां आपको चंडीगढ़ में ऐसे ही हाउसिंग प्रोजेक्ट की जानकारी दी जा रही है। यह प्रोजेक्ट किसी प्राइवेट बिल्डर का नहीं बल्कि चंडीगढ़ हाउसिंग बोर्ड का होगा। चंडीगढ़ हाउसिंग बोर्ड के अच्छे दिन आने वाले हैं। लंबे अर्से के बाद सीएचबी की नई हाउसिंग स्कीम लांच होने जा रही है। आइटी पार्क में 16.6 एकड़ की साइट पर 728 फ्लैट की इस स्कीम को प्रशासक की मंजूरी मिल चुकी है। स्टेट वाइल्ड लाइफ बोर्ड की मीटिंग में भी इसको पर्यावरण संबंधी मंजूरी मिल चुकी है। 
     
    

किस केटेगरी में कितने होंगे मकान
अब इस स्कीम पर नेशनल बोर्ड आफ वाइल्डलाइफ की मंजूरी भी ली जा रही है। यह मंजूरी मिलते ही स्कीम को लांच करने की प्रक्रिया बोर्ड शुरू कर देगा। इस स्कीम के लिए बोर्ड ने फ्लोर एरिया रेशो भी बढ़ाने की मंजूरी अर्बन प्लानिंग डिपार्टमेंट से ली है। इस स्कीम के तहत तीन अलग-अलग टावर में कुल 728 फ्लैट बनेंगे। इसमें 28 फोर बेड रूम, 448 थ्री बेड रूम और 252 टू बेड रूम फ्लैट होंगे। इडब्ल्यूएस केटेगरी के फ्लैट इस स्कीम में नहीं होंगे। यह फ्लैट बोर्ड दूसरी जगह बनाकर देगा। इन फ्लैट में जिम, स्पा जैसी सभी सुविधा होंगी।

चार बेड रूम फ्लैट के लिए खर्च करने होंगे पौने दो करोड़
आइटी पार्क शहर की सबसे प्राइम लोकेशन है। यहां फ्लैट के रेट भी इस वजह से काफी महंगे हैं। फोर बेडरूम फ्लैट की कीमत लगभग 2.75 करोड़ रुपये होगी। थ्री बेडरूम फ्लैट की कीमत 1.9 करोड़ और टू बेडरूम फ्लैैट की कीमत 1.3 करोड़ रुपये हो सकती है। हालांकि अभी यह फाइनल रेट नहीं हैं। बोर्ड स्कीम लांच करने के दौरान फाइनल रेट जारी करेगा। प्रस्तावित रेट को देखा जाए तो ट्राइसिटी में यह सबसे महंगे फ्लैट हो सकते हैं।

यह भी पढ़ेंः- जेल में बंद गुरमीत राम रहीम नकली... वाली याचिका पर हाई कोर्ट की फटकार, कहा- यह सिर्फ फिल्मों में संभव