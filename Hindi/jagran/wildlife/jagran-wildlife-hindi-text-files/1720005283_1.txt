असम में मछली पकड़ने गए दो भाइयों की मौत, फॉरेस्ट गॉर्ड ने मार दी थी गोली, मजिस्ट्रेट को सौंपी गई जांचAssam दोनों भाइयों को वन रक्षकों ने शनिवार को रौमारी भील के समीप गोली मार दी थी। मुख्यमंत्री हिमंत बिस्वा सरमा ने शनिवार को मुख्य सचिव को घटना की जांच का निर्देश दिया था। जिला आयुक्त की ओर से जारी आदेश में नगांव के अतिरिक्त जिला दंडाधिकारी सुदीप नाथ को एनएचआरसी के दिशा निर्देशों के अनुसार मामले की विस्तृत जांच करने की जिम्मेदारी सौंपी गई है।By Agency Edited By: Sachin Pandey Published: Sun, 23 Jun 2024 11:45 PM (IST)Updated: Sun, 23 Jun 2024 11:45 PM (IST)FacebookTwitterWhatsappGoogle Newsफायरिंग में मौत की मजिस्ट्रेट से जांच कराने का आदेश दिया गया है। (सांकेतिक तस्वीर)
पीटीआई, गुवाहाटी। असम के नगांव जिले में लावखोवा वन्यजीव अभयारण्य के भीतर मछली पकड़ने गए दो भाइयों की वन रक्षकों द्वारा की गई फायरिंग में मौत की मजिस्ट्रेट से जांच कराने का आदेश दिया गया है। 
दोनों भाइयों को वन रक्षकों ने शनिवार को रौमारी भील के समीप गोली मार दी थी। मुख्यमंत्री हिमंत बिस्वा सरमा ने शनिवार को मुख्य सचिव को घटना की जांच का निर्देश दिया था। 
     
    
मजिस्ट्रेट को सौंपी गई जांच
जिला आयुक्त की ओर से जारी आदेश में नगांव के अतिरिक्त जिला दंडाधिकारी सुदीप नाथ को एनएचआरसी के दिशा निर्देशों के अनुसार मामले की विस्तृत जांच करने की जिम्मेदारी सौंपी गई है।

10 दिन के भीतर मांगी रिपोर्ट
यह कदम दोनों भाइयों की मौत के वास्तविक तथ्यों और परिस्थितियों का पता लगाने के लिए उठाया जा रहा है। सुदीप नाथ को जांच पूरी कर 10 दिन के भीतर रिपोर्ट सौंपने के लिए कहा गया है।