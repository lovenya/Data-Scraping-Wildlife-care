Maharashtra News: गिद्धों को भोजन के लिए अब भटकने की जरूरत नहीं, फन्साद वाइल्ड लाइफ सेंचुरी ने की अनूठी पहलMaharashtra News खाने की तलाश के लिए गिद्ध दूसरे इलाकों में पलायन कर जाते हैं जिससे उनकी संख्या में काफी गिरवाट हुई है। गिद्धों की आबादी को पुनर्जीवित करने के लिए वन विभाग गिद्धों के लिए फूड सेंटर खोलने जा रहा है ताकि उन्हें पर्याप्त मात्रा में भोजन मिले। By Aditi ChoudharyEdited By: Published: Thu, 15 Sep 2022 11:55 AM (IST)Updated: Thu, 15 Sep 2022 11:55 AM (IST)FacebookTwitterWhatsappGoogle Newsगिद्धों को भोजन के लिए अब भटकने की जरूरत नहीं, फन्साद वाइल्ड लाइफ सेंचुरी ने की अनूठी पहल
मुंबई, एजेंसियां। देश में गिद्धों की संख्या में लगातार हो रही गिरावट के बीच महाराष्ट्र के फन्साद वाइल्ड लाइफ सेंचुरी की तरफ से अनूठी पहल की जा रही है। इस क्षेत्र में गिद्धों की आबादी को पुनर्जीवित करने के लिए वन विभाग गिद्धों के लिए फूड सेंटर खोलने जा रहा है, ताकि भोजन के अभाव में पक्षी दूसरे क्षेत्र में पलायन न करें। 
भोजन के अभाव में गिद्धों का हो रहा पलायन 
     
    

टीय महाराष्ट्र के रायगढ़ जिला स्थित फन्साद वन्यजीव अभयारण्य (Phansad wildlife sanctuary) में एक 'फूड सेंटर' स्थापित किया जा रहा है। रेंज वन अधिकारी तुषार कालभोर ने बताया कि मुंबई से करीब 140 किलोमीटर दूर इस वन्यीव अभयारण्य में सात साल पहले तक 30 से ज्यादा गिद्ध हुआ करते थे, लेकिन भोजन की कमी के कारण अब ज्यादातर पक्षी दूसरे इलाकों में चले गए हैं।

यह भी पढ़े- बिहार में बढ़ रहे दुर्लभ वन्यजीव: जमुई के जंगल में देखे जा रहे अनोखे पक्षी और जीव, मिले ग्रेट इंडियन फ्रूट बैट और स्लाथ बियर

फूड सेंटर में होगी प्रयाप्त भोजन की व्यवस्था
एक अन्य अधिकारी ने बताया कि गिद्ध मुख्य रूप से कैरियन खाते हैं जो दुर्लभ हो गया है। भोजन की तलाश के लिए गिद्ध दूसरे इलाकों में पलायन कर जाते हैं, जिससे उनकी संख्या में काफी गिरवाट देखने को मली है। गिद्धों की संख्या को बढ़ावा देने के लिए कालभोर ने एक गैर-लाभकारी संगठन ग्रीन वर्क्स ट्रस्ट के साथ मिलकर वाइल्ड लाइफ सेंचुरी द्वारा शुरू की गई गिद्ध संरक्षण परियोजना के तहत एक खाद्य केंद्र यानि फूड सेंटर स्थापित करने का निर्णय लिया है।

आसपास के गांवों से मांगी मदद
वन विभाग के अधिकरी ने बताया कि क्षेत्र की ग्राम पंचायतों को पत्र लिखकर इस पहल में योगदान देने के लिए आग्रह किया गया है और किसी भी मवेशी की मौत की सूचना देने को कहा है। मवेशियों की मौत की सूचना मिलने के बाद ग्रीन वर्क ट्रस्ट के सदस्य शव को गिद्धों के भोजन केंद्र में ले जाएंगे। 
बता दें कि महाराष्ट्र में लगभग 7,000 हेक्टेयर में फैला फन्साद वाइल्ड लाइफ सेंचुरी पक्षियों की 160 से अधिक प्रजातियों, सरीसृपों (Reptiles) की कम से कम 30 प्रजातियों और स्तनधारियों (Mammal) की 17 प्रजातियों का घर है।