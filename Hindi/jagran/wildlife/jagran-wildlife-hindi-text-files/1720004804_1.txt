Srinagar: जम्मू कश्मीर वन्यजीव विभाग ने जारी किया सख्त आदेश, उल्लू को छेड़ा तो काटनी पड़ सकती है 3 साल की सजाजम्मू कश्मीर वन्यजीव संरक्षण अधिनियम 1972 के मुताबिक अगर कोई व्यक्ति उल्लुओं के साथ छेड़खानी शिकार पकड़ते या किसी प्रकार का कारोबार करते हुए पाया जाता है तो उसके खिलाफ कानूनी कार्रवाई हो सकती है। ऐसा करने वाले को तीन साल की कैद 25 हजार रुपये जुर्माने का प्रविधान है।By Jagran NewsEdited By: Jagran News NetworkPublished: Thu, 12 Jan 2023 11:29 AM (IST)Updated: Thu, 12 Jan 2023 11:29 AM (IST)FacebookTwitterWhatsappGoogle Newsजम्मू कश्मीर वन्यजीव विभाग ने उल्लुओं को पकड़ वीडियो वायरल होने पर लिया गया संज्ञान।
श्रीनगर, राज्य ब्यूरो। उल्लू से दूर रहिए। अगर इसे छेड़ा या खरीद-बिक्री की या फिर इसे किसी भी तरह से नुकसान पहुंचाया तो जेल हो सकती है। जम्मू कश्मीर वन्यजीव विभाग ने कानूनी कार्रवाई की चेतावनी देते हुए उल्लुओं को तंग करने के बजाय उनके संरक्षण में सहयोग के लिए आदेश जारी किया है। 
कश्मीर के विभिन्न हिस्सों में बीते कुछ दिनों के दौरान कुछ लोगों ने उल्लुओं को पकड़ उनके वीडियो वायरल किए हैं। इसका संज्ञान लेते हुए वन्य जीव विभाग ने सभी को सचेत किया है कि कोई भी उल्लुओं को न पकड़े, उनके घोंसलों को न छुए। 
     
    

वन्यजीव विभाग के अधिकारी सज्जाद हुसैन ने बताया कि उल्लू अधिसूचित पक्षी है। इसलिए यह संरक्षित है। कई लोग इस पक्षी के अवैध कारोबार में भी लिप्त हैं जो पूरी तरह से अन्यायोचित है। उन्होंने बताया कि बार्न और टैनी प्रजाति के उल्लुओं के वीडियो भी वायरल हुए हैं।
जकूरा इलाके में दो उल्लुओं को कुछ लोगों के कब्जे से छुड़ाया
विभाग ने बीते दिनों एक शिकायत के आधार पर श्रीनगर के डाउन टाउन और जकूरा इलाके में दो उल्लुओं को कुछ लोगों के कब्जे से छुड़ाया है। सर्दी में उल्लू कुछ कमजोर और सुस्त हो जाता है, इसलिए लोग आसानी से उसे पकड़ लेते हैं।

सज्जाद हुसैन ने कहा कि उल्लू हमारे पारिस्थितिक तंत्र में बहुत महत्व रखते हैं। यह किसानों के लिए बहुत फायदेमंद होते हैं। यह फसलों को नुकसान पहुंचाने वाले चूहों, कीट पतंगों, छछूंदर इत्यादि को खाते हैं। उल्लुओं के संरक्षण को सुनिश्चित करने के लिए ही विभाग ने सभी लोगों के लिए सलाह जारी की है।
उन्होंने कहा कि कई बार किसी घर में उल्लू आ जाता है या कभी बिजली के तार में फंस जाता है तो तुरंत वन्यजीव विभाग को सूचित किया जाना चाहिए। विभाग के अधिकारी तुरंत उसे वहां से बचाकर लाएंगे।

तीन साल की जेल और 25 हजार का जुर्माना
वन्यजीव संरक्षण अधिनियम 1972 के मुताबिक अगर कोई व्यक्ति उल्लुओं के साथ छेड़खानी, शिकार, पकड़ते या किसी प्रकार का कारोबार करते हुए पाया जाता है तो उसके खिलाफ कानूनी कार्रवाई हो सकती है। ऐसा करने वाले को तीन साल की कैद और 25 हजार रुपये जुर्माने का प्रविधान है।