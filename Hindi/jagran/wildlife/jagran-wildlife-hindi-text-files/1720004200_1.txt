अमरोहा के गांवों में घूम रहा तेंदुआ पर, वन विभाग को नहीं मिल रही लोकेशन, अब पुलिस की ली जाएगी मददLeopard in Amroha  उत्तर प्रदेश के अमरोहा जनपद के मंडी धनौरा व बछरायूं के बाद अब तेंदुए की दहाड़ गजरौला के गांवों में भी गूंजने लगी है। ऐसी स्थिति में सवाल यह है कि इतने कम संसाधनों में तेंदुए को कैसे पकड़ा जाएं।By Samanvay PandeyEdited By: Published: Mon, 11 Jul 2022 06:58 AM (IST)Updated: Mon, 11 Jul 2022 06:58 AM (IST)FacebookTwitterWhatsappGoogle NewsLeopard in Villages of Amroha : लोकेशन नहीं मिलने पर वन विभाग ने पुलिस को कराया अवगत, ग्रामीण रहे अलर्ट
जागरण संवाददाता, अमरोहा। Leopard in Amroha : उत्तर प्रदेश के अमरोहा जनपद के मंडी धनौरा व बछरायूं के बाद अब तेंदुए की दहाड़ गजरौला के गांवों में भी गूंजने लगी है। ऐसी स्थिति में वन विभाग की चिंता ओर बढ़ती जा रही है। सवाल यह है कि इतने कम संसाधनों में तेंदुए को कैसे पकड़ा जाएं। हालांकि वन विभाग ने गांव के लोगों अलर्ट करते हुए पुलिस को भी अवगत कराया है। 
शनिवार को क्षेत्र के गांव दरियापुर, शहबाजपुर व पाल गांव में तेंदुआ दिखाने का शोर गूंजा। एक गांव में बकरी को भी निवाला बनाया। वन विभाग को भी सूचना दी। जिसके बाद वन विभाग का सिरदर्द बढ़ गया। क्योंकि दो पिंजरे हैं, वो भी बछरायूं के अलग-अलग गांवों में लगे हैं। वहां से ग्रामीण पिंजरों को हटाने नहीं दे रहे हैं। ऐसे में गजरौला में आए तेंदुआ को कैसे पकड़ा जाएं। यह बात को लेकर विभागीय अधिकारी परेशान हैं। 
     
    

खास बात है कि विभाग के बात सीमित संसाधन हैं और समस्याएं बढ़ती जा रही हैं। वन दारोगा राकेश कुमार ने बताया कि गजरौला के जिन गांवों में तेंदुआ देखा गया है। वहां पर लोकेशन तलाशी जा रही है। जब, एक सटीक लोकेशन मिल जाएगी तो वहां पर पिंजरा लगाया जाएगा। इसके बारे में गांवों के लोगों को अलर्ट करते हुए पुलिस को भी अवगत कराया गया है। ताकि गश्त आदि के समय ध्यान रखा जाएग।
कुंवर विनीत बने वैश्य समाज के जिलाध्यक्ष : वैश्य समाज के प्रदेश प्रभारी अजय गोयल की संस्तुति व प्रदेशाध्यक्ष अजय केसरी की सहमति पर प्रदेश संयोजक एवं औद्योगिक विकास उत्तर प्रदेश के कैबिनेट मंत्री नंद गोपाल गुप्ता ने संगठन का विस्तार करते हुए कुंवर विनीत अग्रवाल को जिले में वैश्य समज का जिलाध्यक्ष मनोनीत किया है।

जबकि अंकित बंसल को जिला महामंत्री व कपिल अग्रवाल को कोषाध्यक्ष का दायित्व सौंपा है। नव मनोनीत जिला अध्यक्ष कुंवर विनीत अग्रवाल ने कैबिनेट मंत्री आभार व्यक्त करते हुए कहा कि मैं सभी वैश्य समाज को जोड़कर संगठन को आगे ले जाने और उनकी समस्त समस्याओं को दूर करने का प्रयास किया जाएगा। इसके बाद पदाधिकारियों ने उनको बधाई देकर सम्मानित किया।