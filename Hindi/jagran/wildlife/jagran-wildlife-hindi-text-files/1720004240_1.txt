बाइक सवार ठग गूगल-पे का फेक स्क्रीनशाट दिखा करियाने का सामान लेकर फरार 
बारादरी बाजार के बाद रविवार को दोपहर तीन बजे रेलवे रोड पर स्थित गांधी की दुकान से मोटरसाइकिल सवार शातिर ठग गूगल पे के नाम पर रिफाइंड व अन्य करियाने का अन्य सामान लेकर फरार हो गए।By JagranEdited By: Published: Sun, 17 Jul 2022 09:35 PM (IST)Updated: Sun, 17 Jul 2022 09:35 PM (IST)FacebookTwitterWhatsappGoogle Newsबाइक सवार ठग गूगल-पे का फेक स्क्रीनशाट दिखा करियाने का सामान लेकर फरारसंवाद सहयोगी, करतारपुर : बारादरी बाजार के बाद रविवार को दोपहर तीन बजे रेलवे रोड पर स्थित गांधी की दुकान से मोटरसाइकिल सवार शातिर ठग गूगल पे के नाम पर रिफाइंड व अन्य करियाने का अन्य सामान लेकर फरार हो गए। सामान की कीमत लगभग 3000 रुपये बताई जा रही है। उक्त ठग सीसीटीवी कैमरे में कैद हो गए हैं। गांधी जनरल करियाना के मुकेश कश्यप ने बताया कि दोपहर तीन बजे के करीब दो मोटरसाइकिल सवार दुकान पर आए और एक रिफाइंड की पेटी और कुछ सामान पैक करवाया और उक्त ठग गूगल पे करने की स्क्रीनशाट दिखाकर सामान लेकर फरार हो गए। जबकि वह स्क्रीनशाट फेक था। 

 गौर है कि गत दिवस उक्त मोटरसाइकिल सवार ऐसे ही घटना को अंजाम देते हुए बारादरी बाजार स्थित काले शाह की हड्डी करियाने की दुकान से शातिर मोटरसाइकिल सवार गूगल पे करने के नाम से एक रिफाइंड की पेटी एवं अन्य सामान लेकर फरार हो गए थे। उससे पहले रेलवे रोड पर राजीव गर्ग की दुकान से भी ऐसे ही घटना को अंजाम दिया गया था। ऐसी घटना से दुकानदारों में दहशत का माहौल है। उन्होंने पुलिस प्रशासन से उक्त ठगों को पकड़ने की गुहार लगाई है।