Tiger Attack in Corbett: हाईवे का हमलावर बाघ बना चुनौती, यह है वन्यजीव विशेषज्ञ व अधिकारियों की रायउत्तराखंड में हाईवे पर चलती बाइक से अमरोहा उप्र के युवक को खींचकर मारने की घटना से वनकर्मियों की नींद हराम हो गई है। बाघ के इस असमान्य व्यवहार से उन्हें मानसून के बाद कार्बेट के खुलने पर जिप्सी सफारी के सुरक्षा का खतरा मंडराता दिखाई दे रहा है।By Prashant MishraEdited By: Published: Tue, 19 Jul 2022 09:17 PM (IST)Updated: Tue, 19 Jul 2022 09:17 PM (IST)FacebookTwitterWhatsappGoogle Newsबाघिन तो रेस्क्यू कर ली गई है उसके दो व्यस्क बच्चे बार-बार आबादी व सड़क की ओर आ रहे हैं।
जागरण संवाददाता, रामनगर: हाईवे पर चलती बाइक पर बाघ के हमले ने वन कर्मियों के लिए नई चुनौती खड़ी कर दी है। वन विभाग के वरिष्ठ अफसर व वन्य जीव विशेषज्ञ बाघों के बाइक पर हमला करने की उत्तराखंड में पहली घटना तो मान रहे हैं।  
पर उनका मानना है कि मोहान में अन्य बाघ भी हैं, लेकिन केवल एक बाघिन व दो बाघ द्वारा ही इस तरह की अलग घटना की गई है। जिन्हें हटाना जरूरी हो गया है, अन्यथा वह कार्बेट व बाहर भी पर्यटकों की जिप्सी पर हमला करने से नहीं चूकेंगे। 
     
    


कार्बेट टाइगर रिर्जव के निदेशक
सीटीआर के निदेशक धीरज पांडे का कहना है कि एक महीने में बाइक पर हमले की तीन घटनाएं कहीं देखने को नहीं मिली है। इसे हम एक अलग तरह की और पहली घटना मानकर चल रहे हैं। कार्बेट के अन्य बाघों का व्यवहार नहीं बदला है। केवल दो ही बाघों का व्यवहार बदला हुआ देख रहे है। 

बाघिन तो रेस्क्यू कर ली गई है उसके दो व्यस्क बच्चे बार-बार आबादी व सड़क की ओर आ रहे हैं। यदि हम इन दो बाघों को रेस्क्यू कर अन्य जगह छोड़ देते हैं तो फिर यह दिक्कत नहीं होनी चाहिए। 
कार्बेट टाइगर रिर्जव के पूर्व वार्डन
सीटीआर के पूर्व वार्डन एससी उपाध्याय ने कहा कि मोहान में बाघ के नजदीक तक पहुंचने व सेल्फ डिफेंस की घटना ही अभी प्रतीत हो रही है। जब तक अध्ययन नहीं करा जाए तब तक जरूरी नहीं कि बाघों का व्यवहार बदल रहा है। इतने लंबे समय कार्बेट में गश्त करते हुए हो गया।

कभी बाघ वाहन पर नहीं आया। यदि इन बाघों की पहचान कराकर शिफ्ट नहीं किया गया तो पर्यटकों पर भी खतरा बढ़ सकता है। जंगलों में मानवीय दबाव बढ़ रहा है तो बाघ बाहरी इलाकों को आ रहे हैं।

वरिष्ठ वनाधिकारी
उत्तराखंड के एक वरिष्ठ वनाधिकारी ने नाम नहीं छापने की शर्त पर बताया कि बाघों के जवान होते बच्चों में कई बार यह व्यवहार देखा जाता है। क्योंकि जवान हो रहे बाघ के बच्चे या तो शिकार करना सीख रहे हैं या सीख चुके हैं। उन्हें जो मूविंग टारगेट चलता हुआ दिखता है वह उनके लिए एक आकर्षण बनता है। 

फिर वह उसी मूविंग टारगेट पर हमला करते हैं। मोहान में तीन बाइकों पर हमले की जो घटना हुई है, यह भी मूविंग टारगेट की वजह से हो रही है। हालांकि, मूविंग टारगेट की प्रवृत्ति आगे ज्यादा समय तक नहीं रहती है।यह भी पढ़ें : कार्बेट पार्क में यूपी के युवक को बाइक से खींच ले गया बाघ, तलाश में जुटी टीम

बाघ के हमले को लेकर पूर्व सीएम हरीश रावत ग्रामीणों के साथ धरने पर बैठे, हाईवे जाम
बाघ के हमले के शिकार युवक का दूसरे दिन भी नहीं मिला शव, दोनों हाथ बरामद

अब वन विभाग व पुलिस की सुरक्षा में जाएंगे बाइक सवार, वन मंत्री ने लिया मामले का संज्ञान
25 राउंड हवाई फायरिंग कर वन कर्मियों ने जान जोखिम में डालकर घने जंगल से अवशेष किए बरामद

हाईवे पर चलती बाइक पर बाघ का हमला जिप्सी सफारी करने वालों के लिए खतरे की घंटी
बाघों के गढ़ कार्बेट टाइगर रिजर्व में 13 साल में 27 लोग बने शिकार