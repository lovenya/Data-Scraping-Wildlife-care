आसमान में छाए बादल, बूंदाबांदी ने दिलाई गर्मी से राहतधान की नर्सरी और गन्ने की फसल को फायदाBy JagranEdited By: Published: Wed, 29 Jun 2022 10:16 PM (IST)Updated: Wed, 29 Jun 2022 10:16 PM (IST)FacebookTwitterWhatsappGoogle Newsआसमान में छाए बादल, बूंदाबांदी ने दिलाई गर्मी से राहतबहराइच : आसमान में बादल छाने से बुधवार को मौसम खुशनुमा हो गया। रुक-रुक कर हो रही बूंदाबांदी से लोगों को गर्मी से राहत मिली है। बारिश के आसार बढ़ गए हैं। धान की नर्सरी, गन्ने की फसल को फायदा पहुंचा है। किसान धान की रोपाई की तैयारी में जुट गए हैं। 
 तराई में मानसून सक्रिय होने से तापमान में भारी कमी आई है। इससे उमस से लोगों को राहत मिली है। आसमान पर बादलों का डेरा है। सुबह बूंदाबांदी हुई। दोपहर में कुछ स्थानों पर हल्की बारिश हुई। इससे लोगों को गर्मी से राहत मिली। नरेंद्रदेव कृषि एवं प्रौद्योगिक विश्वविद्यालय कुमारगंज अयोध्या के मौसम विज्ञानी शंखमाधव त्रिपाठी ने बताया कि आगामी दो दिनों में अच्छी बारिश का अनुमान है। उनके मुताबिक मध्यम से तेज वर्षा की संभावना है। जिला उद्यान अधिकारी पारसनाथ ने बताया कि बारिश किसानों के लिए उपयोगी है। इससे खरीफ की फसलों की बोआई में मदद मिलेगी। बाढ़ नियंत्रण आपदा प्रबंधन चौपाल आज 
     
    

 बाढ़ प्रभावित बौंडी कस्बे में गुरुवार को बाढ़ नियंत्रण आपदा प्रबंधन चौपाल आयोजित होगी। बुधवार की शाम उपजिलाधिकारी महसी रामदास व नायब तहसीलदार सौरभ सिंह ने कार्यक्रम स्थल पहुंचकर राजस्व कर्मियों को चौपाल आयोजन से संबंधित दिशा-निर्देश दिए। 
 उपजिलाधिकारी ने बताया कि रामलीला मैदान में दोपहर 12 बजे से चौपाल का आयोजन किया जा रहा है। इसमें नाविकों, ग्राम प्रधानों व बाढ़ प्रभावितों से जिलाधिकारी रूबरू होंगे। लाभार्थियों को घरौनी का वितरण भी करेंगे। इस दौरान थानाध्यक्ष गणनाथ प्रसाद, वरिष्ठ उपनिरीक्षक रघुवीर गौतम, राजस्व लेखपाल रमेश तिवारी, श्याम सुंदर, आनंद सिंह मौजूद रहे।