बुलडाणा : ज्ञानगंगा अभयारण्याच्या खामगाव वन परीक्षेत्रातंर्गतील पिंपळगाव नाथ भागात गस्तीवर असलेल्या वन्यजीव विभागाच्या पथकावर ४० ते ४५ मेंढपाळांनी प्राणघात हल्ला करण्याचा प्रयत्न केला. यामुळे वनपरी क्षेत्र अधिकारी दीपेश लोखंडे यांनी हवेत तीन फायर करत वन कर्मचाऱ्यांचा जीव वाचविण्यात त्यांना यश आले आहे.    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntelUndoही घटना ९ ऑगस्टला सायंकाळीच्या सुमारास घडली. या प्रकरणी गुन्हा दाखल करण्यात आला असून पुढील तपास सुरू असल्याची माहिती बोराखेडी पोलिसांना आज सकाळी दिली. काल दुपारी ज्ञानगंगा अभयारण्याच्या खामगाव वन परीक्षेत्रातंर्गतील पिंपळगाव नाथ भागात काही मेंढपाळ चराई करत असल्याची माहिती मिळाली होती.

गस्त पथकाने संबंधितांना हटकण्यात आले असता त्यांनी वन्यजीव विभागाच्या कर्मचाऱ्यांवर थेट लाठ्या काठ्यांनी हल्ला चढवत दोन वन्यजीव कर्मचाऱ्यांना मारहाण करण्यास सुरवात केली. मारहाण सुरू केल्यामुळे वनपरीक्षेत्र अधिकारी दीपेश लोखंडे यांनी परिस्थीतीचे गांभिर्य पाहत हवेत पिस्तूलाचा एक फायर केला. त्यामुळे तेथील दहा ते १२ मेंढपाळ घटनस्थळा वरून पळून गेले.
ज्या स्वप्नासाठी रात्रीचा दिवस केला त्यानेच घेतला जीव, स्वतः बनवलेल्या हेलिकॉप्टरची चाचणी करताना तरुणाचा मृत्यू
दरम्यान त्यांनी त्यांच्या काही साथीदारांना परत घेऊन येत जवळपास ४० ते ४५ जणांचा जमाव पुन्हा गस्ती पथकाच्या अंगावर आला. त्यांच्याजवळ लाठ्या काठ्या शस्त्रे असल्याने वन्यजीव कर्मचाऱ्यांच्या जीवाला निर्माण झाला होता. त्यामुळे लोखंडे यांनी पुन्हा रिव्हॉलवरमधून हवेत दोन फायर केले. त्यामुळे हल्ला करणारे घटनास्थळावरून पळून गेले. या प्रकरणी वन गुन्हा दाखल करण्यात आला असून बोराखेडी पोलिसांना आज सकाळी माहिती देण्यात आली आहे.

अभयारण्यात अवैध मेंढी चराईचे प्रमाण अधिक आहे. ही मंडळी स्थानिक वनकर्मचाऱ्यांचेही ऐकत नाहीत. वन कर्मचाऱ्यांनी त्यांना हटकल्यास ते वन कर्मचाऱ्यांच्या अंगावर धावून येतात. १० ऑगस्टला गस्तीवर असताना हे मेंढपाळ अभयारण्यात दिसले. त्यांना हटकण्याचा गस्तीवरील वनकर्मचाऱ्यांनी प्रयत्न केला. पण, ते अंगावर धावून गेल्याने वनकर्मचाऱ्यांना वाचविण्याकरिता हवेत तीन फायर करावे लागले. फायरनंतर ते मेंढपाळ घटनास्थळावरून पळून गेले. अशी माहिती दीपेश लोखंडे, वन्यजीव वनपरिक्षेत्र अधिकारी खामगाव यांनी दिली.