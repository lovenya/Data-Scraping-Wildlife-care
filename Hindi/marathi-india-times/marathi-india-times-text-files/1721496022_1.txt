म. टा. वृत्तसेवा, सातारा

केरळचे राज्य फुलपाखरू असणारे 'मलबार ब्रँडेड पिकॉक' या आढळल्याची नोंद कोयनानगरच्या कोयना वन्यजीव अभयारण्य (सह्याद्री व्याघ्र प्रकल्प) येथे करण्यात आली. पश्‍चिम घाटात या फुलपाखराच्या नोंदी थोड्याच आहेत.
    by Taboola by Taboola Sponsored Links Sponsored Links Promoted Links Promoted Links You May LikeCPXHow to boost income with $249 Amazon investmentCPXLearn More
देशातील हे तिसऱ्या क्रमांकाचे आकर्षक फुलपाखरू आहे. 'मलबार ब्रँडेड पिकॉक' हे पिकॉक जातीमधील सर्वांत वेगाने उडणारे फुलपाखरू आहे. याचे शास्त्रीय नाव पॅपिलिओ बुधा वेस्टलँड असून, तिरफळ वनस्पतीवर ती जास्त प्रमाणात आढळतात. या फुलपाखराच्या पंखाची लांबी ९० ते १०० मिलिमीटर असते.

कोयना भागातील निसर्गप्रेमी संग्राम कांबळे हे नवजा, ओझर्डे धबधब्याच्या परिसरात भटंकती करत असताना त्यांना हे फुलपाखरू दिसून आले. कुतूहलापोटी त्यांनी त्याचे छायाचित्र घेतले आणि नंतर थोडे नीट निरीक्षण केल्यानंतर त्यांच्या लक्षात आले की हे फुलपाखरू केरळ राज्याचे राज्य फुलपाखरू मलबार ब्रँडेड पिकॉक हे आहे, याची त्यांना ओळख पटली. 'कोयनेचा निसर्ग हा दाक्षिणात्य निसर्गाशी मिळता जुळता असल्याने आणि करोनाकाळात वातावरण कमालीचे स्वच्छ झाल्याने काही दाक्षिणात्य दुर्मीळ प्राणी, साप, पक्षी, फुलपाखरू यांचे वास्तव या ठिकाणी असल्याचे निष्पन्न होत आहे. तरी याची दखल घेऊन निसर्ग संवर्धन करण्याची गरज आहे. तिरफळ या वनस्पतीसारखीच ही फुलपाखरेदेखील दुर्मीळ होत आहेत,' अशी माहिती संग्राम कांबळे यांनी दिली.