नवी दिल्ली :

भारताची राजधानी म्हणून नावाजलेल्या दिल्लीत नागरिकांना दररोज माकडांच्या त्रासाला सामोरे जावे लागते. या समस्येवर उपाय शोधण्यासाठी माकडांची गणना करण्याचा निर्णय प्रशासनाने घेतला आहे. डेहराडूनमधील भारतीय वन्यजीव संस्थेकडून ही गणना केली जाईल. अशा प्रकारे माकडांची गणना करण्याची ही पहिलीच वेळ आहे.
    by Taboola by Taboola Sponsored Links Sponsored Links Promoted Links Promoted Links You May LikeCPXHow to boost income with $249 Amazon investmentCPXLearn More
गेल्या वर्षभरात राजधानीतून माकड चावण्याच्या ९५० घटना समोर आल्या आहेत. या घटनांत माकडाच्या चाव्यामुळे दोन व्यक्तींना आपला जीवही गमवावा लागला. यापूर्वी नगरपालिकेने निवासी विभागातून माकडे पकडून अभयारण्यात सोडण्यासाठी कोट्यवधी रुपये खर्च केले आहेत. तरीही माकडांचा त्रास कमी झालेला नाही.

आत्तापर्यंत २० हजारपेक्षा जास्त माकडांना पकडून अभयारण्यात सोडण्यात वन्य विभागाला यश आले असले, तरी अभयारण्याच्या भिंतींमधील खाचांमधल्या लोखडांच्या खांब असल्यामुळे त्यातून माकडे सहजपणे बाहेर पडतात आणि पुन्हा नागरी वस्तीत शिरतात. त्यामुळे निवासी भागात माकडांची संख्या नेमकी किती याचा अंदाज बांधता येत नाही, अशी माहिती एका वन्यजीव अधिकाऱ्याकडून मिळाली.

डेहराडूनमधील भारतीय वन्यजीव संस्थेच्या माध्यमातून माकडांची गणना केली जाईल. त्याचबरोबर निवासी क्षेत्रांच्या बाजूने १५ फूट उंच भिंत उभारावी, या न्यायलायाच्या आदेशाचे पालन नगरपालिका करीत आहे. या उपायांनी माकडांचा धुमाकुळ कमी होईल, अशी आशा नागरिकांकडून व्यक्त करण्यात येत आहे.