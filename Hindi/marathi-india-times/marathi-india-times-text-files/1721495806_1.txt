म. टा. प्रतिनिधी, पुणे

'शेतकऱ्यांचा मित्र, निसर्गसाखळीतील महत्त्वाचा दुवा म्हणून श्रावणातील पंचमीला नागाप्रती कृतज्ञता व्यक्त करा, पण त्यासाठी नागाची नव्हे, तर नागाच्या प्रतिमेची पूजा करा,' असे आवाहन वन विभागाने केले आहे. सापांना हाताळणे आणि त्यांचे खेळ करणे हा वन्यजीव संरक्षण कायद्यानुसार गुन्हा आहे, त्यामुळे असे प्रकार करणाऱ्यांवर वन विभागातर्फे कारवाई करण्यात येणार आहे.
    by Taboola by Taboola Sponsored Links Sponsored Links Promoted Links Promoted Links You May LikeCPXHow to boost income with $249 Amazon investmentCPXLearn More
कोणताही साप, नाग दूध पीत नाही. त्याला अनेक दिवस उपाशी ठेवून किंवा त्यांचे तोंड शिवून काही लोक त्याला इच्छा नसतानाही दूध देतात. त्यामुळे शहरात कोठेही नाग घेऊन फिरणारे लोक, पूजेसाठी नाग घेऊन आलेले गारुडी दिसल्यास आम्हाला कळ‌वा, आमचे पथक कारवाई करेल, असा संदेश वन विभागाने सोशल मीडियावर प्रसिद्ध केला आहे. वन कर्मचारीही गावपातळीवर जनजागृती करत आहेत.

नागपंचमीला नागाची पूजा करण्याची परंपरा आहे. पण गेल्या काही वर्षांत या दिवशी नागाचे खेळ करून लोक पैसे कमावतात. यावर नियंत्रण ठेवण्यासाठी वन विभागाने सापांचा खेळ करणाऱ्यांवर कारवाई करण्यास सुरुवात केली आहे.


वन विभागाचे कर्मचारी गस्त घालणार आहेत. याशिवाय सर्पमित्र, स्वयंसेवी संस्थांनाही याबद्दल आम्ही जागरुक राहण्याच्या सूचना दिल्या आहेत. शहरात कोठेही गैरप्रकार आढळून आल्यास सर्पमित्र आम्हाला माहिती पाठविणार आहेत. दोषी व्यक्तीवर कारवाई करण्यात येईल. नागरिकांनी नागाच्या प्रतिमेचे, मूर्तीचे पूजन करावे.

- दीपक पवार, वन परीक्षेत्र अधिकारी, वन विभाग


साप दूध पितो ही अंधश्रद्धा

साप निसर्गाचे समतोल राखण्याचे काम करतात. या वन्य प्राण्याबाबत जन-माणसात अनेक समज-गैरसमज आहेत. साप दूध पितो हा मोठा गैरसमज असून, ही अंधश्रद्धा आहे. सापांचे मुख्य अन्न उंदीर, बेडूक असल्याने तो दूध पीत नाही. साप हा वन्यप्राणी आहे. त्यामुळे त्याला पकडून ठेवणे, दात काढणे, तोंड शिवणे हा गुन्हा आहे.

श्री श्रीयाळशेठ राजा उत्सव यंदा रद्द

दर वर्षीप्रमाणे औटघटकेचा राजा श्री श्रीयाळशेठराजा यांचा उत्सव उद्या (रविवारी) आहे. मात्र, करोनाचा फैलाव टाळण्यासाठी यंदाचा उत्सव रद्द करण्यात आल्याचे श्री श्रीयाळशेठराजा उत्सव ट्रस्टचे प्रमुख ओंकार बकरे यांनी कळविले आहे.