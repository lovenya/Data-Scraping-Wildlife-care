पंकज मोहरीर, चंद्रपूर : राज्यातील ९० टक्के संरक्षित जंगलांमध्ये इको सेन्सेटिव्ह झोन आधीच जाहीर करण्यात आला आहे. त्यामुळे एक किलोमीटरच्या परिघात बांधकामाला ‘अधिकृत’ मुभा देण्याच्या निर्णयाचा फारसा परिणाम होणार नाही, असे वन अभ्यासकांनी स्पष्ट केले आहे.

राष्ट्रीय उद्याने, वन्यजीव अभयारण्ये व संरक्षित जंगलाभोवतीच्या एक किमी पट्यात बांधकामे तसेच आर्थिक प्रकल्प राबविण्यास बंदी घालणारा पूर्वीचा आदेश सर्वोच्च न्यायालयाने बुधवारी सौम्य केला. यापूर्वी देशातील प्रत्येक संरक्षित जंगलांच्या निश्चित सीमारेषांभोवती एक किमी परिघात कोणतेही पक्के बांधकाम करण्यास ३ जून २०२२ रोजीच्या आदेशानुसार सर्वोच्च न्यायालयाने बंदी घातली होती. या आदेशास केंद्र व केरळ सरकारने आक्षेप घेतला होता. सुधारित आदेशानुसार दोन अथवा अधिक राज्यांच्या सीमांमध्ये येणाऱ्या संरक्षित जंगल क्षेत्रांना या निर्बंधातून वगळण्यात आले आहे. याचा काही अपवाद वगळता महाराष्ट्रातील भागांना काहीही फरक पडणार नसल्याचे तज्ज्ञ सांगत आहेत. कारण राज्यातील राष्ट्रीय उद्याने, वन्यजीव अभयारण्ये यांना इको सेन्सेटिव्ह झोन यापूर्वीच जाहीर करण्यात आले आहे. सर्वोच्च न्यायालयानेदेखील ईएसझेड क्षेत्रात आणि या क्षेत्राबाहेरही नवे प्रकल्प उभारताना मार्गदर्शक तत्त्वांचे व नियमाचे केंद्र आणि राज्य सरकारने तंतोतंत पालन करावे, असे न्या. भूषण गवई, विक्रम नाथ व संजय कारोल यांच्या खंडपीठाने स्पष्ट केले आहे.
    by Taboolaby TaboolaSponsored LinksSponsored LinksPromoted LinksPromoted LinksYou May LikeGet AI PCs for businessIntel
जंगलाभोवतीच्या एक किलोमीटरच्या परिसरात बांधकामे आणि आर्थिक प्रकल्प राबविण्यास बंदी घालणारा पूर्वीचा आदेश सौम्य करण्यात आला असला तरी ग्रामीण भागात याचा फारसा परिणाम होणार नाही. जंगलाशेजारी कोणतेही प्रकल्प उभारताना पर्यावरण विभागाची मंजुरी लागते. त्याला आता वन्यजीव मंजुरी घेणे गरजेचे आहे, असे मत माजी वनाधिकारी गिरीश वशिष्ठ यांनी ‘मटा’शी बोलताना सांगितले. त्यामुळे स्वाभाविकपणे रिसॉर्ट, मोठ्या प्रकल्पांची उभारणी सहज शक्य नसल्याचे त्यांनी नमूद केले.
परवाने रद्द केल्याने वाडा तालुक्यातील व्यापाऱ्यांच्या कुटुंबीयांवर कोसळली आर्थिक कुऱ्हाड!
मुंबई, ठाणे, तुंगारेश्वरमध्ये आधीच सूट

मुंबई येथील संजय गांधी राष्ट्रीय उद्यान, ठाणे क्रीक फ्लेमिंगो अभयारण्य, तुंगारेश्वर या शहरी भागातील प्रकल्पांना मूळ आदेशातून सूट देण्यात आली होती. त्यामुळे तेथील नागरिकांना त्याचा फटका बसत नव्हता.