वाईल्ड लाईफ फोटोग्राफी हे सर्वात कठीण कामांपैकी एक आहे. एखाद्या प्राण्याच्या, पाक्षाच्या कधी कधी तर किटकाच्या शोधात कित्येक दिवस जंगलात भटकावं लागतं. तासंतास एकाच ठिकाणी शांतपणे बसून त्यांची वाट पाहावी लागते. अन् थोडी जरी चूक झाली तरी फोटो घेण्याची संधी हातातून निसटून जाते. शिवाय प्राणी कधीही हल्ला करू शकतात ही भीती तर असतेच. अशाच एका सिंहाच्या कळपात अडकलेल्या फोटोग्राफरचा व्हिडीओ सध्या व्हायरल होत आहे. हा व्हिडीओ पाहून तुम्ही देखील फोटोग्राफरच्या हिंमतीचं कौतुक कराल. अगदी सिंह हातांच्या अंतरावर असताना देखील तो शांतपणे जमिनीवर झोपून त्यांचे फोटो काढत होतो.

व्हायरल होणाऱ्या व्हिडिओमध्ये तुम्ही पाहू शकता की, एक फोटोग्राफर कॅमेरा घेऊन जमिनीवर झोपलेला आहे. त्याच्या दोन्ही बाजूने दाट झाडी आहेत. तेवढ्यात एक सिंह आपल्या कुटुंबासोबत तेथे येतो. सिंह आणि त्याचे बछडे अगदी हातांच्या अंतरावर असतात. मात्र तरी देखील हा फोटोग्राफर अतिशय आरामात झोपलेला दिसतोय. तो अगदी शांतपणे सिंहाचे फोटो काढतोय. जणू त्याला सिंहाची भीती वाटतच नाही. शिवाय सिंह देखील त्याच्याकडे पाहतो आणि निघून जातो. जणू ते दोघं आधीपासूनच एकमेकांना ओळखत असल्यासारखं वाटतं.
    by Taboola by Taboola Sponsored Links Sponsored Links Promoted Links Promoted Links You May LikeCPXHow to boost income with $249 Amazon investmentCPXLearn MoreUndo

सिंह अत्यंत खतरनाक शिकारी म्हणून ओळखला जातो. एकदा का त्याने हल्ला केला की खुद्द यमराज देखील तुम्हाला वाचवू शकत नाही. त्यामुळे वाघ, चित्ता, बिबट्या यांसारखे शिकारी देखील सिंह दिसताच सावध पवित्रा घेतात. मात्र हा फोटोग्राफर बिलकूल घाबरलेला दिसत नाही. तो अत्यंत मजेत त्या सिंहाचे फोटो काढतो. हा व्हिडिओ पाहून तुम्ही देखील फोटोग्राफरच्या हिंमतीचं कौतुक कराल. हा व्हिडिओ helicopter_yatra_ नावाच्या अकाऊंटवरुन इन्स्टाग्रामवर शेअर करण्यात आला आहे.