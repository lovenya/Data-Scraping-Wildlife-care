कोलकाता: पश्चिम बंगालमध्ये मनी लॉन्ड्रिंगचं आश्चर्यकारक प्रकरण उघडकीस आलं आहे. मनी लॉन्ड्रिंगप्रकरणी ईडीने कारवाई करून तीन चिंपाजी आणि अमेरिकेत आढळणाऱ्या चार माकडांना ताब्यात घेतलं आहे. यातील प्रत्येक चिंपाजीची किंमत २५ लाख असून अमेरिकन वानरांची किंमत दीड लाख रुपये आहे.

पश्चिम बंगालच्या वन्यजीव विभागाने दिलेल्या माहितीनंतर ईडीने ही कारवाई केली असून कोलकाता येथील सुप्रदीप गुहा नावाच्या व्यक्तीवर भारतीय वन्य जीव संरक्षण अधिनियम १९७२ अंतर्गत गुन्हा दाखल करण्यात आला आहे. त्याच्यावर वन्य प्राणी बाळगल्याचा आरोप ठेवण्यात आला आहे. तसेच वन्यजीवांची तस्करी केल्याचा गुन्हाही त्याच्याविरोधात दाखल करण्यात आला आहे. त्याने बनावट कागदपत्रांच्या आधारे या वन्यजीवांची तस्करी केल्याचं उघड झालं आहे.
    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntel
मनी लॉन्ड्रिंग अॅक्टखाली सुप्रदीपला अटक करण्यात आल्यानंतर त्याने वन्यजीवांची बेकायदेशीररित्या तस्करी केल्याची कबुली दिली. वन्यजीवांची तस्करीचं त्याचं मोठं रॅकेट असल्याचंही उघड झालं आहे. दरम्यान, त्याच्याकडून जप्त करण्यात आलेल्या या तीन चिंपाजी आणि चार अमेरिकन माकडांना सध्या कोलकाताच्या अलीपूर जिओलॉजिकल गार्डनमध्ये ठेवण्यात आले आहे.