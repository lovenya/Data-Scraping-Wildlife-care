मुंबई : आरेमधील मेट्राची कारशेड दुसरीकडे हलविण्यासाठी राज्य सरकारने आवश्यक ती तयारी केलीच आहे. शिवाय आता ज्या ठिकाणी दोन हजार वृक्ष तोडून पर्यावरणाचा ऱ्हास करण्यात आला, त्या ठिकाणी पर्यावरणाशी संबंधित वन्यजीव फॉरेन्सिक लॅब किंवा वन्यजीव संशोधन आणि प्रशिक्षण केंद्र उभारण्याचा निर्णय राज्य सरकारने घेतल्याचे खात्रिलायकरित्या समजते. तशा प्रकारचा प्रस्ताव तयार करून तो मुख्यमंत्री कार्यालयाला सादर करण्याचे आदेश मुख्यमंत्री उद्धव ठाकरे यांनी दिले आहेत.

आरेमधील मेट्रोची कारशेड पहाडी गोरेगाव येथे हलविण्याबाबत आवश्यक ती तयारी करण्याचे निर्देश मेट्रोच्या अधिकाऱ्यांना देण्यात आले असून त्यानुसार कामही सुरू करण्यात आले आहे. मात्र कारशेडसाठी आरेच्या ज्या जागेवर वृक्षतोड करण्यात आली आहे, त्या जागेचे काय करायचे असा प्रश्न समोर आला. तेव्हा त्या जागेवर पर्यावरणाशी, विशेषत: जंगलाशी संबंधित काम चालावे, अशी भूमिका मुख्यमंत्री उद्धव ठाकरे यांनी घेतल्याचे समजते.
    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntelUndo