राजू मस्के, भंडारा

राज्यातील विधानसभा निवडणुकीचा निकाल हाती आल्यानंतर महिनाभर राजकीय घडमोडी घडल्या. माजी मुख्यमंत्री देवेंद्र फडणवीस यांचे 'मी पुन्हा येईन, मी पुन्हा येईन', हे वाक्य सोशल मीडियावर गाजले. त्याची चर्चा अजूनही थांबलेली नाही. कोका अभयारण्यात भ्रमंतीसाठी आलेल्या एका पर्यटकाने फिडबॅक फॉर्मवर चक्क 'मी पुन्हा येईन, मी पुन्हा येईन, असा अभिप्राय दिला. कोका अभयारण्यातील वन्यप्राणी आणि जैवविविधतेला दाद दिली. त्याला राजकीय वक्तव्याची जोड मिळाल्याने हा विषय वन्यजीव विभागात चर्चिला जात आहे.
    by Taboolaby TaboolaSponsored LinksSponsored LinksPromoted LinksPromoted LinksYou May LikeHow to boost income with $249 Amazon investmentCPXLearn MoreUndo
नवेगाव-नागझिरा व्याघ्र प्रकल्पात कोका अभयारण्याचा समावेश आहे. वाघ, बिबट, अस्वल, हरीण, नीलगाय या वन्यप्राण्यांसह सुमारे २०० प्रकारचे पक्षी, ५० प्रकारची फुलपाखरे, एक हजार प्रकारच्या वनस्पती आहेत. याशिवाय अजनी हमेशा, राजडोह तलाव याठिकाणी बारमाही पाणी असल्याने वन्यप्राण्यांचे हमखास दर्शन होते. विशेषत: वाघांसाठी हा अभयारण्य प्रसिद्धीच्या झोतात आलेला असून दररोज पर्यटकांची गर्दी या ठिकाणी होत असते. नोव्हेंबर महिन्याच्या दुसऱ्या आठवड्यात काही पर्यटक कोका अभयारण्याच्या भ्रमंतीवर आले होते. जंगलातील सैर झाल्यानंतर पर्यटकांना अभयारण्य कसा वाटला, काही सूचना असल्यास त्या नमूद करण्यासाठी फिडबॅक फॉर्म भरून मागितला जातो. त्यातील एका पर्यटकाने फिडबॅक फॉर्ममध्ये असलेल्या निसर्ग मार्गदर्शकाचे वन्यजीव, जंगलाचे ज्ञान, निसर्ग मार्गदर्शक जंगलाच्या नियमांबाबत जागरुकता, निसर्ग मार्गदर्शक सफारीदरम्यान व्यसन केले होते काय, निसर्ग मार्गदर्शकाचे एकंदर स्वभाव, वागणूक कशी वाटली याबाबत अभिप्राय सकारात्मक नमूद केले. त्यानंतर त्याने अभयारण्यात आलेले अनुभव व अमूल्य सूचनेच्या रकान्यात 'मी पुन्हा येईन, मी पुन्हा येईन, मी पुन्हा येईन, असे तीनदा लिहून अभयारण्य व वन्यप्राण्यांबद्दलचे प्रेम व्यक्त केले. या अभिप्रायावरून त्यांना हा अभयारण्य चांगलाच आवडला. ते पुन्हा अभयारण्याला भेट देतील, यात शंका नाही. परंतु, या पर्यटकांच्या प्रेमाला अलीकडच्या राजकीय घडमोडींची झालर होती. त्यामुळे सदर पर्यटकाचे फिडबॅक फॉर्मची चर्चा संपूर्ण वन्यजीव विभागात सुरू आहे.