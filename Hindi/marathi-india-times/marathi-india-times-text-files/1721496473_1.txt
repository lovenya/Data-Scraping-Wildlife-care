सिंह हा फारच हुशार आणि शक्तीशाली प्राणी आहे. जंगलातील मोठमोठे प्राणीसुद्धा त्याच्या विरोधात पंगा घ्यायला घाबरतात. एकदा का सिंह भडकला की खुद्द यमराजच तुम्हाला वाचवू शकेल. त्यामुळेच सिंहाला जंगलाचा राजा म्हणून ओळखलं जातं. परंतु या हिंस्र अशा प्राण्याला इवल्याशा कासवाने आव्हान दिलं. शांतपणे पाणी पिणाऱ्या सिंहाला कासवाने पळवून लावलं. त्यांच्या या अनोख्या जुगलबंदीचा व्हिडीओ वन विभागाच्या अधिकाऱ्यांनी आपल्या कॅमेरात कैद केला. हा व्हिडीओ पाहून तुम्ही देखील थक्क व्हाल.

या व्हिडिओमध्ये तुम्ही पाहू शकता की, एक सिंह नदीकाठी बसून आरामात पाणी पित आहे. तेवढ्यात नदीमधून एक छोटंसं कासव हळूच सिंहाच्या तोंडाजवळ येतं. या कासवाला पाहून सिंह चक्क घाबरतो आणि दचकून मागे हटतो. विशेष म्हणजे, या कासवाला घाबरून तो पाणी पिण्याची जागाही बदलून दुसरीकडे जातो. लक्षवेधी बाब म्हणजे सिंह दुसरीकडे जाताना पाहून कासव देखील त्याचा पाठलाग करतो. एका इवल्याशा कासवाला पाहून जंगलाचा राजा देखील मागे जाताना दिसत आहे.
    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntel



हा व्हिडीओ सध्या सोशल मीडियावर सर्वांचेच लक्ष वेधून घेत आहे. काही तासांत हजारो नेटकऱ्यांनी यावर आपल्या गंमतीशीर प्रतिक्रिया दिल्या. अनेकांनी सिंहाशी पंगा घेणाऱ्या त्या कासवाचं कौतुक केलं. त्याच्या हिंमतीची दाद दिली. एकंदरीत काय तर हा व्हिडीओ पाहून तुम्ही देखील असंच म्हणाल मूर्ती लहान पण किर्ती महान.