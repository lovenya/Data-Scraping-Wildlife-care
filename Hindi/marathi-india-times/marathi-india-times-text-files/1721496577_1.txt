ठाणे

संजय गांधी राष्ट्रीय उद्यानातील घोडबंदर ते गायमुखदरम्यान नव्याने उभारण्यात येणारा उन्नत मार्ग सहा ते आठ पदरी मार्गिकांपर्यंत विस्तारणे आणि अस्तित्वातील रस्ता बंद करण्याच्या दृष्टीने राज्य शासनाकडून चाचपणी सुरू करण्यात आली आहे. वनक्षेत्रातून जाणाऱ्या रस्त्यामुळे वन्यजीवांच्या वावरावर येणाऱ्या मर्यादा दूर करून वन्यप्राण्यांचा वावर मुक्त करण्यासाठी मार्ग खुला करण्याच्या दृष्टीने या भागात प्रयत्न करण्यात येणार आहे. या नव्या प्रकल्पासाठी महसूल व वनविभागाकडून भारतीय वन्यजीव संस्था, देहरादून, वाइल्ड लाइफ कन्झर्वेशन ट्रस्ट, महाराष्ट्र रस्ते विकास महामंडळाच्या प्रतिनिधींचा समावेश करून अभ्यास समितीची स्थापना करण्यात आली आहे. या समितीकडून घोडबंदर ते गायमुख उन्नत मार्ग उभारण्याच्या दृष्टीने व्यापक अभ्यास होणार असून त्यानंतर संपूर्ण उन्नत मार्गासंदर्भात पुढील निर्णय घेतला जाणार आहे.
    by Taboola by Taboola Sponsored Links Sponsored Links Promoted Links Promoted Links You May LikeCPXHow to boost income with $249 Amazon investmentCPXLearn MoreUndo
ठाण्याकडून पूर्व द्रुतगती महामार्गाने गायमुखकडून पुढे मुंबई, पालघर आणि गुजरातकडे जाणाऱ्या वाहनांची मोठी गर्दी असते. सध्या अस्तित्वातील रस्ता अरुंद आणि तीव्र उताराचा असल्याने या भागात अपघातांच्या घटना घडतात. अनेक वेळा अपघातानंतर या भागातील संपूर्ण रस्ता बंद होऊन वाहनांच्या लांबच लांब रांगा लागतात. दुसरीकडे या भागातील वाहनांच्या धडकेमुळे वन्यजीवांचा अपघाती मृत्यू झाल्याच्या घटनाही सातत्याने समोर आल्या आहेत. प्रामुख्याने बिबळ्यांकडून रस्ता ओलांडण्याच्या प्रयत्नांत अपघात होत असल्याने या रस्त्याच्या उन्नत मार्गाचा आणि रुंदीकरणाचा प्रस्ताव तयार करण्यात आला होता. परंतु, या रस्त्यासाठी वनविभागाची ८.८४ हेक्टर वन्यजमीन वळती करावी लागणार आहे. या संदर्भातील प्रस्ताव १२ ऑक्टोबर २०२१ रोजी झालेल्या राज्य वन्यजीव मंडळाच्या १७ व्या बैठकीमध्ये चर्चेसाठी आला होता. त्यावेळी या प्रकरणी राज्य वन्यजीव मंडळाने या रस्त्याचे पुनर्संरेखन करण्याचे आणि सुयोग्य संरचनेसह उन्नत मार्गाच्या मार्गिका ६ ते ८ पदरी करण्याची सूचना देण्यात आली होती. अस्तित्वातील रस्ता बंद करून त्यावरील जड अवजड वाहतूक नव्या उन्नत मार्गावरून खुली करावी आणि जुनी मार्गिका वाहतुकीसाठी कायमस्वरूपी बंद करण्यास सुचवण्यात आले आहे. यामुळे राष्ट्रीय उद्यानातील वन्यजीवांच्या मुक्त वावराचा प्रश्न निकाली काढण्यासाठी राज्याच्या वन व महसूल विभागाकडून अभ्यास समितीची स्थापना करण्यात आली आहे. त्यामध्ये सहभागी सदस्यांकडून या भागातील रस्ते मार्गाचा अभ्यास करून रस्त्याचे पुनर्संरेखन व सुयोग्य संरचनेसह नवा मार्ग करण्याच्या दृष्टीने सर्व शक्यतांची पडताळणी होणार आहे.

१५ दिवसांची मुदत

राज्य शासनाकडून स्थापन करण्यात आलेल्या अभ्यास समितीकडून १५ दिवसांच्या आता प्रधान मुख्य वनसंरक्षक वन्यजीव यांच्याकडे अहवाल सादर करण्याचे निर्देश देण्यात आले आहेत. तसेच त्यांच्याकडून हा अहवाल राज्य शासनाकडे सादर करण्यात येणार आहे. यासंदर्भातील निर्णय वन व महसूल विभागाकडून घेण्यात आला आहे.