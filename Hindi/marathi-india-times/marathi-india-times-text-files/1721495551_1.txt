वृत्तसंस्था, सोरोंग

इंडोनेशियात मगर चावल्यामुळे एकाचा मृत्यू झाल्याचा सूड घेण्यासाठी संतत्प जमावाने तब्बल तीनशे मगरींची कत्तल केली. पापुआ प्रांतामध्ये शनिवारी ही घटना घडली.
    by Taboola by Taboola Sponsored Links Sponsored Links Promoted Links Promoted Links You May LikeCPXHow to boost income with $249 Amazon investmentCPXLearn More
इंडोनेशियामध्ये मगर हा प्राणी संरक्षित वर्गात येतो. शनिवारी सुगितो नावाचा ४८ वर्षीय गृहस्थ आपल्या जनावरांसाठी गवत गोळा करत असताना मगरी असलेल्या तळ्यामध्ये पडला. त्याच्या पायाला एक मगर चावली व मगरीच्या शेपटीचाही त्याला तडाखा बसला. या हल्ल्यामध्ये त्याचा मृत्यू झाला. यानंतर सुगितोचे नातेवाईक आणि अन्य स्थानिकांनी हे तळे निवासी भागात येत असल्याने ते हटवण्याची मागणी स्थानिक पोलिसांकडे केली. त्या वेळी स्थानिक प्राणी संवर्धन संस्थेने सुगितोच्या मृत्यूबद्दल शोक व्यक्त करून आर्थिक भरपाई देण्याचीही तयारी दर्शवली होती. मात्र, सुगितोच्या अंत्यसंस्कारावेळी संतप्त झालेल्या शंभरहून अधिक जणांनी या या तळ्यावर हल्ला केला आणि २९२ मगरींची कत्तल केली. मृत्युमुखी पडलेल्या मगरींमध्ये चार इंचांच्या मगरीपासून ते दोन मीटरर्यंतच्या मगरींचा समावेश आहे. हा जमाव संख्येने अधिक असल्यामुळे स्थानिक पोलिस व संवर्धन संस्थेचे कर्मचारी त्यांना थांबवू शकले नाहीत.