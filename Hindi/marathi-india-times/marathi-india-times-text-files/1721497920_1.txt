म. टा. वृत्तसेवा, गोंदिया : उन्हाळ्यात वन्यजीवांची तहान भागविण्यासाठी वन विभाग आणि वन्यजीव विभागाने कोट्यवधी रुपये खर्च करून योजना आखली. पाणवठे, हातपंप, सौरपंप, वनतळे तयार करण्यात आले. हे पाणवठे नादुरुस्त असल्याने नवेगाव-नागझिरा अभयारण्यातील वन्यजीवांची पाण्यासाठी भटकंती वाढली आहे. हे वन्यजीव गावाकडे पाण्यासाठी धाव घेत असल्याने मानव-वन्यजीव संघर्ष वाढण्याचा धोकाही व्यक्त होऊ लागला आहे.

भंडारा आणि गोंदिया जिल्ह्यात नवेगाव-नागझिरा अभयारण्याचा १५२.८१ चौरस किमी क्षेत्रावर विस्तार आहे. या अभयारण्यात दोनशेहून अधिक पक्ष्यांची नोंद आहे. यासोबतच वाघ, बिबट, रानकुत्रा, लांडगा, अस्वल, रानगवा, रानडुक्कर, चौशिंगा, नीलगाय, चितळ, सांबर, काकर, रानमांजर, ऊदमांजर, ताडमांजर, उडणखार, सर्प, गरुड, मत्स्यगरुड, टकाचोर, खाटीक, राखी धनेश, नवरंग, कोतवाल यासारख्या वन्यजीवांचा समावेश आहे. याशिवाय औषधी वनौषधीही सापडतात; पण सध्या जंगलातील पाणी संपत आल्याने वन्यप्राण्यांना पाण्याच्या शोधात इतरत्र भटकंती करावी लागत आहे. मुळात जानेवारी, फेब्रुवारी महिन्यापासून जंगलातील पाण्याचे स्रोत कमी होण्यास सुरुवात होते. यंदा अवकाळी पावसामुळे काहीसा दिलासा मिळाला. जंगलातील पाणवठे आणि नाल्यांना पाझर फुटले. सर्वत्र हिरवळ दिसून येत आहे. पाणी उपलब्ध झाले आहे. मात्र, हे पाणी किती काळ टिकणार याची शाश्वती नाही.
निवडणूक संपली, तरी पाणी प्रश्न बिकट; ६-६ दिवस पाणी नाही, निलेश लंके अॅक्टिव्ह मोडमध्ये
दहेगाव-अर्जुनीचे वन तलाव आटले
    by Taboolaby TaboolaSponsored LinksSponsored LinksPromoted LinksPromoted LinksYou May LikeGet AI PCs for businessIntel
दहेगाव-अर्जुनी क्षेत्रातील तिडका/करड वनातील अनेक पाणवठे कोरडे पडले आहेत. सौर ऊर्जेवर चालणारे बोअरवेलही बंद पडले आहेत. वनतलावात थेंबभरही पाणी नाही. अनेक पाणवठे नादुरुस्त आहेत. यामधील प्लास्टिक फाटले, काहींना भेगा पडल्या आहेत. त्यांची तत्काळ दुरुस्ती करण्याची गरज व्यक्त होत आहे.