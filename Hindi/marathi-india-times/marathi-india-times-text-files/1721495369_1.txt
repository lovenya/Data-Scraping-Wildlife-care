म. टा. प्रतिनिधी, नागपूर

पर्यावरण संवर्धनासह जंगल आणि वन्यप्राणी बचावचा संदेश देण्यासाठी विद्यार्थ्यांना जंगल सफारी घडविण्यात येणार आहे. जिल्हा परिषदेच्या मुख्य कार्यकारी अधिकारी (सीईओ) डॉ. कादंबरी बलकवडे यांची योजना तयार केली असून अर्थसंकल्पात यासाठी पाच लाखांची तरतूद केली आहे. विद्यार्थ्यांच्या जंगल सफारीसाठी अशा प्रकारे तरतूद करणारी नागपूर जिल्हा परिषद राज्यात प्रथम ठरली आहे.
    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntel
शहरीकरणामुळे वन्यजिवांचे क्षेत्र कमी होत आहे. त्यामुळे वन्य आणि मानवातील संघर्ष वाढला आहे. वन्यप्राण्यांकडून मानवाच्या व मानवांकडून वन्यप्राण्यांच्या हत्या होत आहे. वाढत्या वृक्षतोडीमुळे जंगलाचा ऱ्हास होत आहे. याचा पर्यावरणारही परिाणाम होत आहे. शिकाऱ्यांकडून प्राण्यांची हत्या होत आहे. जंगल आणि प्राणी व पर्यावरणासंदर्भात मुलांना माहिती मिळावी, त्यांच्यामध्ये ओढ निर्माण व्हावी, याकरता विद्यार्थ्यांना जंगलच्या बफर झोनचे दर्शन घडविण्यात येणार आहे. याच्या माध्यमातून विद्यार्थ्यांना प्रत्यक्षात जंगलात नेवून पर्यावरण, प्राण्यांची माहिती देण्याचा मानस जिल्हा परिषद आहे. शासनाकडून काही जिल्ह्यांमध्ये जंगल सफारीचा प्रयोग राबविण्यात आला आहे. त्याच धर्तीवर जिल्हा परिषदकडून ही सफारी घडविण्यात येणार आहे. यासाठी जिल्हा परिषदच्या सीईओ डॉ. कादंबरी बलकवडे यांनी पुढाकार घेतला असून, जिल्हा परिषदच्या अर्थसंकल्पात पाच लाखांची तरतूद केली आहे.