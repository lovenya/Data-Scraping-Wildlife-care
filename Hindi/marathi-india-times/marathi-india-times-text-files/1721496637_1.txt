म. टा. प्रतिनिधी, पुणे

दिवसभर रानावनात भटकणारे प्राणी रात्री काय करतात, पाणवठ्यावर आल्यावर त्यांना शत्रूची चाहूल लागते तरी कशी, रात्रभर बिबट्याच पाणवठ्यावर बसून राहिला, तर वन्यप्राणी काय करतात.. या अशा अनेक प्रश्नांची उत्तरे शोधण्यासाठी वन्यप्राणिप्रेमींनी सोमवारची रात्र जंगलातील मचाणावर घालवली. पाणवठ्यावर आलेल्या प्रत्येक प्राण्याच्या हालचाली टिपत, रात्रीच्या गूढ शांततेतील थरार अनुभवला.
    by Taboola by Taboola Sponsored Links Sponsored Links Promoted Links Promoted Links You May LikeMill Canyon RoadNYC Hotel Smartphone Booking | Bookmark Now! | New York City Hotel Booking |Mill Canyon RoadClick HereUndo
निमित्त होते, वन विभागाने भीमाशंकर अभायरण्यामध्ये बुद्धपौर्णिमेनिमित्त आयोजित केलेल्या निसर्गानुभव या उपक्रमाचे. वर्षातून एकदा बुद्धपौर्णिमेला लोकसहभागातून केल्या जाणाऱ्या पाणवठ्यावरील प्राणिगणनेला याही वर्षी निसर्गप्रेमींचा उत्स्फूर्त प्रतिसाद मिळाला. करोनामुळे दोन वर्षे या उपक्रमात खंड पडला होता; पण यंदा गणना होणार असल्याचे वन विभागाने जाहीर करताच निसर्गप्रेमींनी नावनोंदणीला सुरुवात केली.

हवामान विभागाने ढगाळ वातावरणाचा अंदाज वर्तवला असला, तरी भीमाशकंर परिसरात आकाश स्वच्छ असल्याने पौर्णिमेच्या लख्ख प्रकाशात निसर्गप्रेमींनी मचाणावर बसून पाणवठ्यावरील प्राण्यांच्या हालचाली टिपल्या. सोमवारी सायंकाळी सहा वाजता सुरू झालेला हा उपक्रम मंगळवारी सकाळी आठ वाजता संपला. त्यानंतर वन विभागाने घेतलेल्या आढावा बैठकीत प्रत्येक मचाणावरील अनुभवांच्या गप्पा रंगल्या. काही मंडळींना अनेक वन्यप्राणी दिसले, तर काहींना मोजकेच दिसले. गूढ शांततेत मचाणावर गप्प बसण्याचा अनुभव प्रत्येकाने रंगवून सांगितला. बहुतांश निसर्गप्रेमींना सांबर, रानडुक्कर, भेकर, वानरांनी दर्शन दिले.

वन विभागातर्फे दर वर्षी जंगलातील प्राण्यांची सद्यस्थिती जाणून घेण्यासाठी पाणवठ्यावरील गणना आयोजित केली जाते. उन्हाळ्यामध्ये नैसर्गिक पाणवठ्यावरील पाणी आटते आणि मोजक्या ठिकाणी पाणी राहिलेले असते. बुद्धपौर्णिमेला आकाश स्वच्छ आणि भरपूर प्रकाश असतो, म्हणून याच रात्री पाणवठ्यावर लपणगृहात बसून प्राण्यांची मोजणी केली जाते. या वर्षी वीस कर्मचारी आणि वीस वन कर्मचारी आणि २५ विविध क्षेत्रातील निसर्गप्रेमींनी सहभाग नोंदवला, अशी माहिती भीमाशंकर अभयारण्याचे वन परिक्षेत्र अधिकारी वसंत चव्हाण यांनी दिली.

...

सर्वच पाणवठ्यांवर जागर

यंदा वन विभागाने मे महिन्याच्या पहिल्याच आठवड्यात परिपत्रक काढून सर्व अभयारण्ये, राष्ट्रीय उद्याने आणि व्याघ्र प्रकल्पांमध्ये बुद्ध पौर्णिमेला रात्री मचाणावरीच प्राणिगणना होणार असल्याचे जाहीर केले होते. त्यामुळे या वर्षी सर्वच अभयारण्यांना निसर्गप्रेमींचा उत्स्फूर्त प्रतिसाद मिळाला. जंगलातील उपलब्ध पाणवठ्यांच्या तुलनेत पटीने जास्त अर्ज आले होते. काही जंगलांमध्ये रात्री ढगाळ वातावरण आणि धुक्यामुळे असल्याने निसर्गप्रेमींना पाणवठ्यावरच्या हालचाली टिपता आल्या नाहीत.

...

फोटो ओळ

निसर्गानुभव उपक्रमात जंगलात तयार करण्यात आलेले मचाण.