माणसाने स्वत:ची प्रगती करण्यासाठी जंगलं नष्ट केली. परिणामी त्याच जंगलातील प्राणी आता आपलं अन्न शोधण्यासाठी मानवी वस्तीत येऊ लागले आहेत. विशेषत: बिबटे हल्ली मोठ्या प्रमाणावर माणसांची शिकार करु लागले आहेत. प्रामुख्याने ते वृद्ध माणसं किंवा लहान मुलांवर हल्ला करतात. परंतु हा हल्ला करताना अनेकदा ते स्वत: देखील अडचणीत सापडतात. अशाच एका बिबट्याचा व्हिडीओ सध्या व्हायरल होत आहे. या बिबट्याने त्याला वाचवणाऱ्या व्यक्तीवरच हल्ला केला. सुटकेचा हा थरारक व्हिडीओ पाहून तुम्ही देखील थक्क व्हाल.

हा बिबट्या शिकार करण्याच्या निमित्ताने मानवी वस्तीत घुसला होता. परंतु त्या ठिकाणी तो स्वत:च अडचणीत सापडला. तो दोन भिंतींच्या मधल्या भागात अडकला होता. त्याचे हावभाव पाहून तो नक्कीच घाबरलेला आहे हे स्पष्ट दिसत होतं. परंतु त्याही स्थितीत काही लोकांनी त्याचा जीव वाचवण्याचा प्रयत्न केला. या व्हिडीओत तुम्ही पाहू शकता की दोन व्यक्ती कठड्यावर उभं राहून खाली जाळं फेकताना दिसत आहेत. या जाळ्याच्या मदतीने पकडून त्याला पुन्हा जंगलात सोडावं अशी त्यांची योजना होती. परंतु बिबट्याने देखील हार मानली नाही. त्याने स्वत:च्या सुटकेसाठी पर्ण शक्तिनिशी एक उंच उडी मारली अन् तो थेट घराच्या छतावर पोहोचला.
    by Taboolaby TaboolaSponsored LinksSponsored LinksPromoted LinksPromoted LinksYou May LikeHow to boost income with $249 Amazon investmentCPXLearn More
View this post on InstagramA post shared by SHARP WILDLIFE(page for sale) (@sharp_wildlife)
लक्षवेधी बाब म्हणजे या दरम्यान त्याने वाचवायला आलेल्या लोकांवरच हल्ला केला. बिबट्याने इतक्या वेगाने उडी मारली की त्या व्यक्तीला सावरण्याची संधी देखील मिळाली नाही. परिणामी तो कठड्यावरुन थेट खाली कोसळला. सुदैवाने या हल्ल्यात कोणी जखमी झालं नाही. व बिबट्या देखील अगदी सुखरुप त्या वस्तीतून पळून गेला. शार्प वाइडलाइफ इन्स्टाग्राम अकाऊंटवर हा व्हिडीओ पोस्ट करण्यात आला आहे. या व्हिडीओवर प्रतिक्रिया देत अनेकांनी बिबट्याला वाचवणाऱ्या लोकांचं कौतुक केलं आहे.