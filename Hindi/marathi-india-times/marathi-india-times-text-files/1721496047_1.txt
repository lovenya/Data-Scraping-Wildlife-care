म. टा. वृत्तसेवा, यवतमाळ

टिपेश्वर अभयारण्याबाहेरील मांडवी शिवारात पाच वाघ कॅमेरा ट्रॅपमध्ये कैद झाल्याने परिसरात दहशत पसरली आहे. शेतमजुरांनी शेतावर जाण्यास नकार दिल्याने शेतकरी संकटात सापले आहेत. ही दहशत संपविण्याची मागणी गावकऱ्यांनी केली आहे.
    by Taboolaby TaboolaSponsored LinksSponsored LinksPromoted LinksPromoted LinksYou May Likebecome a millionaire with the help of our courseswealthciShop Now
टिपेश्वर अभयारण्य परिसरातील पाटणबोरीजवळ मांडवी शिवार आहे. या परिसरात कॅमेरा ट्रॅप लावण्यात आला आहे. २८ जानेवारीला पाच वाट या कॅमेऱ्यात कैद झाले. पाच वाघांमध्ये एक वाघीण व तिचे चार मोठे झालेले बछडे दिसून आले. टिपेश्वर अभयारण्यातील वाघ अनेकदा अभयारण्याची सीमा सोडून बाहेर पडतात. या परिसरात वाघ फिरत असल्याची चर्चा मांडवी, जुनोना, पिवरडोल या गावांत भीतीचे वातावरण आहे. गेल्या दोन दिवसांपासून पांढरकवडा वन विभागाचे उपवनसंरक्षक किरण जगताप, क्षेत्रीय वनाधिकारी संजय मेहरे या परिसरात फिरत आहेत. गेल्या काही दिवसांपासून मोठ्या संख्येने वनमजुरांची टीम या भागात फिरत आहे. शेतकरी, शेतमजुरांनी एकटे शेतात जाऊ नये, अशा सूचना त्यांना देण्यात आल्या आहेत.