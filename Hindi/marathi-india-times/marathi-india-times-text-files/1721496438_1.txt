म. टा. प्रतिनिधी, नागपूर

पेंच व्याघ्र प्रकल्पातील नागलवाडी परिसरात पशुधन किंवा लोकांवर वन्यप्राण्यांचे हल्ले होऊ नये याकरिता उपाययोजना करण्याचा निर्णय वन विभागाने घेतला आहे. या परिसरात वन विभागाने कॅमेरा ट्रॅप लावले असून गावकऱ्यांना जागरुक राहण्याचे आवाहन केले आहे.
    by Taboolaby TaboolaSponsored LinksSponsored LinksPromoted LinksPromoted LinksYou May LikeGet AI PCs for businessIntel
पेंच व्याघ्र प्रकल्पांतर्गत येणाऱ्या नागलवाडी वनपरिक्षेत्रातील धवलापूर, सावंगी, बनेरा, कोलितमारा आणि महेकेपार या गावांजवळ वाघाचा वावर वाढला आहे. या गावांमधील पाळीव पशुधनावर हल्ल्याच्या घटना घडल्या आहेत. ऑगस्ट आणि सप्टेंबर या दोन महिन्यांत ८ प्राण्यांचे बळी गेले आहेत. याशिवाय, प्राणी जखमीदेखील झाले आहेत. पुढील काळात पशुधन किंवा लोकांवर वन्यप्राण्यांचे हल्ले होऊ नये याकरिता उपाययोजना निश्चित केल्या आहेत.

या परिसरातील गावांमध्ये दररोज दवंडी देण्यात येत आहेत. तसेच, वाघाच्या हल्ल्यापासून बचाव करण्याकरिता उपाययोजनांची माहिती ग्रामस्थांना देण्यात आली आहे. वन विभागाचे कर्मचारी आणि विशेष व्याघ्र संरक्षण दलातील जवानांकडून दिवस-रात्र आळीपाळीने गस्त करण्यात येते आहे. विशेष व्याघ्र संरक्षण दलाची तुकडी सावंगी आणि धवलापूर गावांमध्ये तैनात करण्यात आली आहे.

जंगलात किंवा शेतात एकट्याने फिरू नये, रात्री खूप उशिरा शेतात जाऊ नये, वन्यप्राणी दिसल्यास त्याला बघण्यासाठी गर्दी करू नये, प्राण्यांना दगड मारुन पळविण्याचा प्रयत्न करु नये, वाघीण पिल्लांसह ज्या भागात दिसत असेल तेथे जाऊ नये अशा सूचना देण्यात आल्या आहेत.