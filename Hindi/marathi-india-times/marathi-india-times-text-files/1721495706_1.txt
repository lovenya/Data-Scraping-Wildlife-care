वाइल्डलाइफ फिल्म फेस्टिव्हलमध्ये प्रथम क्रमांक

ऐश्वर्या श्रीधर या पनवेलकर तरुणीनं तयार केलेला ‘द क्वीन ऑफ तारु’ हा चित्रपट न्यूयॉर्कमध्ये गाजला. या सिनेमाची निवड जेव्हा न्यूयॉर्क वाइल्डलाइफ फिल्म फेस्टिव्हलसाठी झाली तेव्हाच, म्हणजे मे महिन्यात ‘मुंबई टाइम्स’नं तिची दखल घेतली होती. कोण आहे ही ऐश्वर्या?
    by Taboolaby TaboolaSponsored LinksSponsored LinksPromoted LinksPromoted LinksYou May LikeHow to boost income with $249 Amazon investmentCPXLearn More
कुणाल लोंढे, पनवेल
पनवेलच्या ऐश्वर्या श्रीधर या तरुणीनं ताडोबाच्या जंगलातील माया या वाघिणीवर तयार केलेल्या ‘द क्वीन ऑफ तारु’ या चित्रपटानं न्यूयॉर्क वाइल्डलाइफ फिल्म फेस्टिव्हलमध्ये पहिला क्रमांक पटकावला. अम्युचर विभागात हा सिनेमा अव्वल ठरला असून, अशा प्रकाराचा पुरस्कार मिळणारा हा पहिला भारतीय चित्रपट ठरला आहे. ‘मुंबई टाइम्स’नं या सिनेमाची आणि ऐश्वर्याची दखल मे महिन्यातच घेतली होती.

२२ वर्षांच्या ऐश्वर्याला या तरूणीला भटकंती, जंगलप्रवास, फोटोग्राफी यांची आवड आहे. ऐश्वर्या पनवेलच्या खांदा कॉलनीत राहते. वन्यजीवनाची आवड असल्यानं तिनं ताडोबा जंगलातल्या ‘माया’ वाघिणीवर चित्रपट तयार केला. तिनं स्वत: या सिनेमाचं दिग्दर्शन केलं. माया एक वर्षाची असल्यापासून ती तिचं जगणं टिपत होती. त्यासाठी सतत सात वर्ष ती ताडोबाच्या जंगलात गेली होती. खूप मेहनत घेऊन तयार केलेला हा सिनेमा तिनं ‘न्यूयॉर्क वाइल्डलाइफ फेस्टिव्हल’ या चित्रपट महोत्सवासाठी पाठवला होता. जगातल्या मोठ्या सिनेमहोत्सवांपैकी एक असलेल्या या महोत्सवासाठी तिच्या सिनेमाची निवड झाली. माया वाघिण एक वर्षांची असल्यापासून असंख्य अडचणीचा सामना तीला करावा लागला.
ताडोबाच्या अभयारण्याला स्थानिक भाषेत ‘तारू’ असं म्हटलं जातं. त्यामुळे तिनं ‘तारूची राणी, अर्थात द क्वीन ऑफ तारू’ असं नाव या चित्रपटाला दिलं. मायाच्या आयुष्याच्या केलेल्या चित्रणातून तिनं ४० मिनिटांचा चित्रपट तयार केला. न्यूयॉर्कमधल्या या चित्रपट महोत्सव स्पर्धेसाठी तिनं सिनेमा पाठवल्यानंतर त्याची निवड झाली. सिनेमाची निवड झाल्याचं फिल्म फेस्टिव्हलच्या आयोजकांनी मेल करून तिला काही दिवसांपूर्वी कळवलं आणि ऐश्वर्याचा आनंद गगनात मावेनासा झाला. वन्यजीवनावर आधारित चॅनेल्सवर आपला चित्रपट प्रदर्शित व्हावा म्हणून तिनं प्रयत्न केले होते. परंतु त्याला यश आलं नाही. या सिनेमहोत्सवात अव्वल ठरणारा हा पहिलाच चित्रपट ठरल्याचं तिनं सांगितलं. १७ ते २६ ऑक्टोबरदरम्यान हा चित्रपट महोत्सव पार पडला. न्यूयॉर्कला जाणं खर्चिक असल्यामुळे आम्ही महोत्सवाला जाऊ शकलो नाही, असं ऐश्वर्यानं सांगितलं.

आपल्या देशात पर्यावरणासाठी काम करणारी खूप तरूण मंडळी आहेत. मात्र त्यांच्याकडे कुणी लक्ष देत नाही. भारतात चित्रपट प्रदर्शित व्हावा म्हणून आम्ही खूप प्रयत्न केले. मात्र काही उपयोग झाला नाही. कदाचित तिचं वय कमी असल्यामुळे तिच्याकडे दुर्लक्ष केलं गेलं. परदेशात माझ्या मुलीच्या चित्रपटाची कदर केली गेली.
राणी श्रीधर, (ऐश्वर्याची आई)