वर्धा : समुद्रपूर तालुक्यातील गिरड सहवन परिक्षेत्रातील आर्वी शिवारात रानडुकराने हल्ला करून महिलेस ठार केले. सातत्याने होणाऱ्या वन्यजीवांच्या हल्ल्याच्या निषेधात गावकऱ्यांनी मृतदेह वनविभागाच्या कार्यालयात आणून मदतीची मागणी केली.

काय आहे घटना
    by Taboolaby TaboolaSponsored LinksSponsored LinksPromoted LinksPromoted LinksYou May LikeGet AI PCs for businessIntelUndo
वृंदाबाई बाबाराव गुंड्डे (५५) रा. गिरड असे रानडुकराच्या हल्ल्यात ठार महिलेचे नाव आहे. गिरड परिसरात वन्यजीवांचे हल्ले वाढले आहेत. यावरून रोष वाढत असतानाच वृंदाबाई यांच्यावर रानडुकराने हल्ला केला. सकाळी घटनास्थळी वाघाचे ठसे दिसून आल्याने हा व्याघ्रहल्ला असल्याचा दावाही गावकऱ्यांनी केला. शवविच्छेदन अहवाला हा हल्ला रानडुकराने केल्याचे स्पष्ट झाले. पण, गावकऱ्यांनी वृंदाबाई यांचा मृतदेह घरी न नेता थेट वनविभागाच्या कार्यालयात आणत रोष व्यक्त केला. घटनेचे गांभीर्य लक्षात घेऊन गिरडचे ठाणेदार सुनील दहिभाते आपल्या कर्मचाऱ्यांसह वनविभागाच्या कार्यालयात पोहोचले. सहाय्यक वनपरिक्षेत्र अधिकारी अमरजित पवार, वनपरिक्षेत्र अधिकारी वैशाली बारेकर यांनी खासदार रामदास तडस, आमदार समीर कुणावार, जिल्हाधिकारी राहुल कर्डीले व उपवनसंरक्षक राकेश सेपट यांच्याशी चर्चा करून ७ जूनपर्यंत गिरड वनपरिक्षेत्रातील जंगलाच्या पाच किलोमीटर अंतरावर असलेल्या शेतांना सोलर कुंपण करून देण्याचे लेखी आश्वासन दिले. पण, मृतक महिलेच्या कुटुंबातील व्यक्तीला सरकारी नोकरी देण्याचे लेखी आश्वासन देत नाही तोपर्यंत वनविभागाच्या कार्यालयातून मृतदेह हलविणार नाही, असा पवित्रा घेतला. मोहगावचे सरपंच विलास नवघरे यांनी वनमंत्री सुधीर मुनगंटीवार यांना फोन करून नागरिकांच्या मागण्यांची माहिती दिली. शेवटी ही मागणी वरिष्ठांपर्यंत पोहचविण्याचे आश्वासन दिल्यानंतर तणाव निवळला.