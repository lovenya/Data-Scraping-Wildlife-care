सिंह हा जंगलातील सर्वात घातक शिकारी म्हणून ओळखला जातो. तो नियोजनबद्ध पद्धतीने हल्ला करण्यासाठी प्रसिद्ध आहे. त्यामुळे एकदा का त्याने आपली शिकार निश्चित केली की मग खुद्द यमराज देखील त्या प्राण्याला सिंहाच्या तावडीतून सोडवू शकत नाही. त्याच्या या जबरदस्त इच्छा शक्तीमुळेच सिंहाला जंगलाचा राजा असं म्हटलं जातं. परंतु एका जिराफानं या जंगलाच्या राजाला देखील चकवा दिला. सिंहाच्या टोळीनं जिराफाला पकडण्यासाठी सापळा रचला होता. मात्र जिराफाच्या अक्कल हुशारीसमोर सिंह देखील हताश झाला.

जिराफानं केला प्रतिहल्ला

या व्हिडीओमध्ये तुम्ही पाहू शकता की, सिंहाच्या टोळीनं एका जिराफाला घेरलं आहे. ते चहुबाजूंनी हल्ला करतायेत. दोन सिंहांनी त्याचे पाय पकडले आहेत. आणि एक सिंह पाठीवर चढला आहे. परंतु जिराफ मात्र शांत उभं आहे. त्याने आधी काहीच हालचाल केली नाही. तेवढ्यात जिराफानं आपली सर्व शक्ती एकटवली आणि ते जोरदार प्रतिकार करू लागलं. त्याने आपल्या पायाचा वापर करून सिंहाला अक्षरश: तुडवलं. दरम्यान सिंह पाठीमागून हल्ला करण्याचा प्रयत्न करत होते. परंतु जिराफाच्या प्रसंगावधानामुळे त्यांना ते शक्य झालं नाही.
    by Taboolaby TaboolaSponsored LinksSponsored LinksPromoted LinksPromoted LinksYou May LikeHow to boost income with $249 Amazon investmentCPXLearn More
View this post on InstagramA post shared by Wildlife Stories (@wildlife_stories_)
जिराफ सर्वात उंच प्राणी

जिराफ हा जगातील सर्वात उंच प्राण्यांपैकी एक आहे. या प्राण्याची उंची ५.९ मीटर पर्यंत असते. जिराफच्या ६ फूट (१.८ मीटर) गळ्याचे वजन सुमारे ६०० पौंड म्हणजेच (२७२ किलोग्राम) इतके असते. जिराफचे पाय देखील ६ फूट (१.८ मीटर) लांब असतात म्हणजेच मानेच्या उंची एवढेच पाय देखील उंच असतात. मागील पाय पुढच्या पायांपेक्षा लहान दिसतात परंतु ते समान लांबीचे असतात. उंचीमुळे अनेकदा त्याला पळताना त्रास देखील होतो. परिणामी मांसाहारी प्राणी मोठ्या प्रमाणावर जिराफाची शिकार करताना दिसतात. परंतु या जिराफाने मात्र सिंहाच्या टोळीला चांगलीच अद्दल घडवली.