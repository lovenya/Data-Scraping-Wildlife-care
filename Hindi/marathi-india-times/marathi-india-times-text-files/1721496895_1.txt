नाशिक : नाशिक पश्चिम वन पथकाने वन्यजीवांच्या अवयवांची तस्करी पुन्हा एकदा उधळली. मिळालेल्या माहितीच्या आधारे वनअधिकारी व कर्मचाऱ्यांनी बनावट ग्राहक बनून संशयितांशी संपर्क साधून मंगळवारी संध्याकाळी ६.३० वाजता सापळा रचला. कृषिनगर जॉगिंग ट्रॅक जवळील सायकल सर्कल येथे तीन संशयित तरुणांना वन्यजीवांच्या अवयवांची विक्री करतांना रंगेहाथ ताब्यात घेतले.

काय आहे प्रकरण

मिळालेल्या माहितीच्या आधारे वनअधिकारी व कर्मचाऱ्यांनी बनावट ग्राहक बनून संशयितांशी संपर्क साधून मंगळवारी संध्याकाळी ६.३० वाजता सापळा रचला. कृषिनगर जॉगिंग ट्रॅक जवळील सायकल सर्कल येथे तीन संशयित तरुणांना वन्यजीवांच्या अवयवांची विक्री करतांना रंगेहाथ ताब्यात घेतले. संशयित आरोपींमध्ये तीनही महाविद्यालयीन विद्यार्थी असल्याचे प्रथमदर्शनी तपासात पुढे आले आहे. संशयितांचे साखळीतील आणखी काही साथीदार असण्याची शक्यता नाकारता येत नाही. त्यामुळे नाशिक वनपरिक्षेत्र अधिकारी विवेक भदाणे यांच्या वनपथकाने कारवाईत सहभाग घेतला व सदर कारवाईत बिबट वन्यप्राण्याची कातडी, दोन चिंकाराचे शिंगे, निलगायीचे दोन शिंगे, तसेच चार मोबाइल संशयितांकडून हस्तगत केले आहेत. पुढील चौकशीसाठी संशयितांना ताब्यात घेतले आहे. रात्री उशिरापर्यंत संशयितांवर भारतीय वन्यजीव संरक्षण कायदा १९७२ अन्वये गुन्हा दाखल करण्याची प्रक्रिया सुरू होती.