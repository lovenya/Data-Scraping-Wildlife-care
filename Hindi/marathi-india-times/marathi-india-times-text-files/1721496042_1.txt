म. टा. प्रतिनिधी, औरंगाबाद

वन्यजीवांसाठी सातत्याने काम करणाऱ्या सृष्टी संवर्धन संस्थेने अडीच वर्षांच्या काळात ४५० साप, ४२ अजगर १९ हरणांना स्वत:चा अधिवास मिळवून दिला. जखमी अवस्थेतील या वन्यजीवांवर उपचार करून त्यांना त्यांच्या हक्काच्या वातावरणात मुक्त संचारासाठी सोडण्यात आले आहे.
    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntelUndo
सृष्टी संवर्धन संस्था गेल्या काही वर्षांपासून वन्यजीवांसाठी काम करीत आहे. डोंगर पोखरून, झाडे झुडपे नष्ट करून विविध विकासाची कामे केली जात आहेत. त्यामुळे वन्यजीवांवर संकट ओढावले आहे. जंगल, माळरान नष्ट होऊ लागल्यामुळे पशू - पक्षी प्राणी शहराकडे येऊ लागले आहेत. शहराकडे येणारे प्राणी छोट्या मोठ्या घटनांमुळे जखमी होतात. प्रसंगी त्यांचा जीव देखील जातो. जखमी होणाऱ्या प्राण्यांचा सांभाळ करण्यासाठी सृष्टी संवर्धन संस्था औरंगाबादमध्ये काम करीत आहे. या संस्थेचे सचिव डॉ. किशोर पाठक यांनी गेल्या अडीच वर्षांत संस्थेने केलेल्या कामाची माहिती दिली आहे. अडीच वर्षांच्या काळात डॉ. पाठक यांच्या सोबत सर्पमित्र मनोज गायकवाड, नीतेश जाधव यांनी काम केले. या काळात तब्बल ४५० साप, ४२ अजगर, चार कोल्हे, १९ हरीण, दोन उदबिल्ले, चार कोल्हे यांना सुरक्षितपणे आपल्या आधिवासात सोडले. विकासाच्या नावाखाली डोंगर पोखरले जात आहेत, जंगल नष्ट केले जात आहेत, त्यामुळे पावसाचे प्रमाण देखील कमी होत आहे. त्यामुळे वन्यजीव रस्त्यावर येत आहेत. अपघातात जखमी झालेल्या या जीवांवर उपचार करून त्यांना त्यांच्या नैसर्गिक आधिवासात सोडण्यात आले आहे, असे डॉ. पाठक यांनी स्पष्ट केले. संस्थेने अडीच वर्षाच्या काळात ५७२ पक्ष्यांवर उपचार करुन त्यांना मुक्त करण्यात आले. त्यात मोर, तितर, घुबड, कबुतर, शीक्रा, कोकिळा, घार आदी पक्ष्यांचा समावेश आहे.