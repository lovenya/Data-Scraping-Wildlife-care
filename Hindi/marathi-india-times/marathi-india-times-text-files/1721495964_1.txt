आफ्रिका खंड हा वन्यजीव वैविधतेसाठीही ओळखला जातो. आफ्रिकेतील विविध देशांमध्ये वन्यजीवांबाबत काही वैशिष्ट्य आहेत. केनियात भेट देणारे पर्यटक जंगल सफारीही करतात. त्यातले काही जिराफ वैशिष्ट्यपूर्ण असतात. जिराफ म्हटले की उंच असणारा, पिवळसर रंग, त्यावर काळसर तांबूस रंगाची विविध आकाराची व आकारमानांची आकृती असणारा शाकाहारी प्राणी डोळ्यासमोर येतो. जिराफांमधील दुर्मिळ प्रजाती असणारे पांढऱ्या रंगाचे तीन जिराफ केनियामध्ये होते. मात्र, आता यातील दोन जिराफांची हत्या करण्यात आली आहे. दुर्मिळ असणाऱ्या प्राण्यांमध्ये या पांढऱ्या रंगाच्या जिराफांचा समावेश होतो. केनियामध्ये २०१७ मध्ये हे जिराफ आढळले होते. यामध्ये एक, नर, मादी आणि एक लहान जिराफही होता. या तीन जिराफांपैकी मादी आणि पिल्लूची हत्या करण्यात आली आहे. शिकारींनी या दोघांना ठार केल्याचे उघड झाले आहे. त्यामुळे केनियातील वन्यजीव प्रेमींमध्ये संताप उसळला आहे. पांढऱ्या रंगाचे जिराफ फक्त केनियात आढळत असल्याचा दावा करण्यात येत होता.