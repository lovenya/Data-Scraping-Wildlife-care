इंटरनेटवर प्राण्यांच्या व्हिडीओंना अधिक पसंती मिळताना दिसते. काही व्हिडीओंमध्ये प्राणी शिकार करताना दिसतात तर काहींमध्ये धमाकेदार स्टंट करताना, काही काही व्हिडीओंमध्ये तर प्राणी एकमेकांची खिल्ली उडवताना दिसतात. असाच एक हृदयस्पर्शी व्हिडीओ सध्या व्हायरल होत आहे. या व्हिडीओमध्ये इतर हत्ती नुकत्याच जन्मलेल्या चिमुकल्या हत्तीचं स्वागत करताना दिसत आहेत.

या व्हिडीओमध्ये तुम्ही पाहू शकता की, नुकतेच जन्मलेले एक पिल्लू अडखळत चालण्याचा प्रयत्न करतेय. पिल्लाने चालण्यास सुरूवात करताच बाकीच्या हत्तींना खूप आनंद झाल्याचे दिसत आहे. ते हत्ती पिल्लाला चालण्यासाठी प्रोत्साहन देत आहेत. पिल्लाने पाऊल टाकताच बाकीचे मोठे हत्ती त्याच्या जवळ जात आहेत. हत्ती आपल्या सोंडेने पिल्लावर माया करत असल्याचे आपल्याला दिसत आहे. काही हत्ती तर आनंदात ओरडतसुद्धा आहेत.
    by Taboolaby TaboolaSponsored LinksSponsored LinksPromoted LinksPromoted LinksYou May LikeHow to boost income with $249 Amazon investmentCPXLearn More
View this post on InstagramA post shared by Sheldrick Wildlife Trust (@sheldricktrust)
हा हृदयस्पर्शी व्हिडीओ नेमका कुठला आहे याबाबत कुठलीही अधिकृत माहिती अद्याप समोर आलेली नाही. मात्र हा व्हिडीओ नेटकऱ्यांना प्रचंड आवडल्याचे दिसत आहे. अनेकांनी या व्हिडीओवर प्रतिक्रिया देत सर्व हत्तीचं कौतुक केलं आहे. जंगली प्राण्याचं संरक्षण करणाऱ्या शेल्ड्रीक वाईल्ड लाईफ ट्रस्टने हा व्हिडीओ शेअर केला आहे. यापूर्वी देखील त्यांनी हत्तीचे असेच काही व्हिडीओ शेअर केले होते.