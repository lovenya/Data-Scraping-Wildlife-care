बेंगळुरू:

तितर पक्ष्याची विक्री करत असल्याच्या आरोपावरुन सीआयडीने एका पक्षी विक्रेत्याला अटक केली आहे. तर, हा तितर पक्षी चायनीज असल्याचा दावा विक्रेत्याने केला. अटक केलेल्या पक्षी विक्रेत्याला न्यायालयीन कोठडी सुनावण्यात आली आहे.
    by Taboola by Taboola Sponsored Links Sponsored Links Promoted Links Promoted Links You May LikeCPXHow to boost income with $249 Amazon investmentCPXLearn More
शिवाजीनगर येथे शकील हन्नान हे पक्षी विक्री करतात. वन्यजीव संरक्षण कायद्यानुसारे भारतीय तितर पक्ष्याची विक्री करण्यास बंदी आहे. सीआयडी अधिकाऱ्यांनी हन्नानच्या दुकानावर धाड टाकत तितर पक्षी जप्त केले होते. हे तितर पक्षी भारतीय नसून चायनीज असल्याचा दावा हन्नाने केला. त्यासाठी हन्नानने हे तितर पक्षी चायनीज असल्याचे कागदपत्रे सादर केली. त्याशिवाय तज्ञांचे पत्रदेखील अधिकाऱ्यांना दाखवली. मात्र, त्यावर अधिकाऱ्यांचे समाधान न झाल्यामुळे पक्षी विक्रेत्या हन्नानविरोधात अजामिनपात्र गुन्हा दाखल करण्यात आला आहे.

चुकीच्या माहितीआधारे ही अटक झाली असल्याचे दुकानदारांनी सांगितले. भारतीय तितर आणि चायनीज तितर यांच्यात फरक असतो. भारतीय तितर पक्षाचे पाय हे ग्रे किंवा खाकी रंगाचे असतात. तर, चायनीज तितरच्या पायाचा रंग लाल असतो. चायनीज तितर पक्षी भारतीय वन्यजीव संरक्षण कायद्यातंर्गत येत नसल्याची माहिती या दुकानदारांनी दिली.

ही बातमी इंग्रजीत वाचण्यासाठी क्लिक करा