म. टा. वृत्तसेवा, डहाणू : दोन दशकांपूर्वी पालघर जिल्ह्यातील समुद्रकिनारी जून महिन्यात अंडी घालण्यासाठी सागरी कासवे यायची. मात्र किनारी भागातील भराव, बांधकामे, रेतीचोरी आणि वाढते पर्यटन इत्यादींमुळे विणीसाठी येणाऱ्या कासवांनी पाठ फिरवली. आता किनाऱ्यावर येणाऱ्या जखमी कासवांचे प्रमाण मात्र वाढले असून यंदा १३ ते २५ जून या कालावधीत १४ जखमी कासवांना सागरी कासव शुश्रुषा केंद्रात दाखल करण्यात आले. त्यापैकी दोघांचा उपचारादरम्यान मृत्यू झाला, तर उर्वरितांवर उपचार सुरू असल्याची माहिती उपवन संरक्षक कार्यालयाकडून देण्यात आली.

यंदाच्या मोसमाच्या प्रारंभी जखमी कासवांची संख्या अधिक असल्याने हा बिपर्जय चक्रीवादळाचा परिणाम असल्याची चर्चा आहे. मागील दहा वर्षांपासून जखमी कासवांचे प्रमाण वाढले आहे. यंदा चिंचणी, नरपड, चिखले, बोर्डी आणि अन्य किनाऱ्यांवरून एकूण १४ जखमी समुद्री कासवे आणि एक डॉल्फिन यांना पारनाका येथील सागरी कासव सुश्रुषा व पुनर्वसन केंद्रात दाखल करण्यात आले.
Palghar News : पालघर धरणांतील पाणीसाठ्यात वाढ; धामणी, कवडासला दिलासा, मध्य वैतरणा मात्र तहानलेले..
मच्छिमार आणि स्थानिकांनी वन विभागाला माहिती दिल्यानंतर, वाइल्डलाइफ कन्झर्व्हेशन अँड अॅनिमल वेल्फेअर असोसिएशनच्या सदस्यांमार्फत या कासवांना केंद्रात दाखल करण्यात आले. त्यामध्ये १२ ऑलिव्ह रिडले आणि दोन ग्रीन सी टर्टल यांचा समावेश आहे. एक ऑलिव्ह रिडले आणि एक ग्रीन सी टर्टल उपचारादरम्यान मरण पावले. मृत ग्रीन सी टर्टलच्या पोटात प्लास्टिकचे तुकडे आणि हूक असल्याचे एक्सरेद्वारे समजले. सागरी प्रदूषणाचा फटका कासवांना बसतो. शिवाय आजारपणामुळे, लाटांच्या वेगामुळे कासवे किनाऱ्यावर लागतात.
    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntel
वाढवण किनारी मच्छिमारांनी एका डॉल्फिनला जीवदान दिले. त्याला वन विभागाने केंद्रात दाखल केले होते. मात्र काही तासांनंतर उपचारादरम्यान त्याचाही मृत्यू झाला. डॉल्फिन, देवमासा, पॉरपॉइज असे अनेक जीव किनारी लागताच, स्थानिक तसेच वन विभागाकडून त्यांना वाचवण्यासाठी शर्थीचे प्रयत्न केले जातात. जखमी जीवांना वाचवण्यासाठी अत्याधुनिक आरोग्य सुविधा तसेच २४ तास तज्ज्ञांचे मार्गदर्शन आवश्यक आहे. सरकारने या केंद्राच्या विकासासाठी सोयीसुविधा, तज्ज्ञांचे पथक आणि निधी देणे अपेक्षित आहे, असे पर्यावरणप्रेमींचे मत आहे.

मोखाड्यात पाऊस लांबल्याने लावणीच्या हंगामात पेरणी; यंदा एक महिना उशिराने पीक येणार हाती
येथे संपर्क साधा

पालघर जिल्ह्यातील समुद्रकिनारी जखमी सागरी जीव आढळल्यास, कासव उपचार केंद्र, पारनाका, उपवन संरक्षक कार्यालय, डहाणू यांच्याशी ९२८४३२३६६९ किंवा ८८३००७३४०७ या क्रमांकावर संपर्क साधावा.

डहाणूतील कासव केंद्रात दाखल झालेल्या जखमी आणि उपचारादरम्यान मरण पावलेल्या कासवांची संख्या

सन(दाखल कासवे/मृत कासवे)२०१७३४/२४२०१८५९/४४२०१९२८/२४२०२०५५/४४२०२११९/०७२०२२१८/०२२०२३१४/०२