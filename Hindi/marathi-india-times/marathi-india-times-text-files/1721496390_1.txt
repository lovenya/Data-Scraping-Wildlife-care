म. टा. विशेष प्रतिनिधी,मुंबई

उंचीला इवलेसे, चालण्याची वेगळीच लकब असलेले आणि पाण्यात अलगद सूर मारणारे 'पेंग्विन'चे कुटुंब २०१६ पासून भायखळ्यातील वीरमाता जिजाबाई भोसले उद्यान आणि प्राणिसंग्रहालयात इतर प्राण्यांसोबत वास्तव्यास आले. तेव्हापासून आबालवृद्ध पर्यटकांची सर्वाधिक पसंती मिळविलेल्या या 'हम्बोल्ट' पेंग्विनचा राणीच्या बागेतील आतापर्यंतचा प्रवास अनुभवण्याची संधी आता आभासी सफरीच्या माध्यमातून मिळणार आहे.

वन्यजीव सप्ताहाच्या निमित्ताने २ ते ७ ऑक्टोबर या कालावधीत राणीच्या बागेत विविध कार्यक्रमांचे आयोजन करण्यात आले आहे. या उपक्रमांचे शुक्रवारी उद्घाटन झाले. 'हम्बोल्ट' पेंग्विनच्या मुंबईत आगमनापासून ते आतापर्यंतच्या प्रवासाची चित्रफीत उद्यानाने तयार केली आहे. 'हम्बोल्ट पेंग्विन : यशस्वी प्रवास' आभासी सफारीचे अनावरण शुक्रवारी महापौर किशोरी पेडणेकर यांनी केले. यावेळी, उप महापौर अॅड. सुहास वाडकर, बाजार व उद्यान समितीच्या अध्यक्षा प्रतिमा खोपडे, नगरसेवक रमाकांत रहाटे, प्राणिसंग्रहालयाचे संचालक डॉ. संजय त्रिपाठी, उद्यान अधीक्षक जीतेंद्र परदेशी उपस्थित होते.
    by Taboolaby TaboolaSponsored LinksSponsored LinksPromoted LinksPromoted LinksYou May LikeHow to boost income with $249 Amazon investmentCPXLearn More
राणीच्या बागेत पेंग्विन कक्षात दोन पिल्लांसह नर-मादी मिळून नऊ पेंग्विन आहेत. सध्या करोनामुळे येथे पर्यटकांना प्रवेश नाही. मात्र 'द मुंबई झू' या पेजवरून पेंग्विन कक्षाची ऑनलाइन सफर अनुभवता येते.

पेंग्विन कक्षात नुकताच जन्मलेल्या पेंग्विनच्या ओरिओ या पिल्लासह इतर पेंग्विनची योग्यरीत्या देखभाल केली जात आहे. उद्यानातील डॉक्टर वर्गासह इतर चमू त्यांची काळजी घेत ली जात आहे.

येथे पाहा सफर

राणीच्या बागेच्या सर्व समाज माध्यमांच्या अकाउंटवर ही आभासी सफर पाहता येणार आहे. @themumbaizoo या नावाने फेसबुक, ट्विटर, यूट्यूब, इंस्टाग्रामवर 'प्राणिसंग्रहालयाच्या व्‍हर्च्‍युअल टूर'ची ध्वनिचित्रफीत पाहता येईल. युट्यूबवर https://www.youtube.com/watch?v=8SGdWv17peo या लिंकवर पाहता येईल.

जनजागृती, विविध स्पर्धा

वन्यजीव सप्ताहानिमित्त राणीच्या बागेत विविध उपक्रम ऑनलाइन पद्धतीने आयोजित केले असून यात जंगलाशी संबंधित अनेक नवनवीन गोष्टी जाणून घेता येतील.

२ ऑक्टोबर- वन की बात, व्याख्यान : शहर वन्यजीव सहअस्तित्त्वासाठी संघर्ष (ऑनलाइन), वक्ते- बैजू राज एम. व्ही. दु. ४ ते ५

३ ऑक्टोबर- वन की बात, व्याख्यान : मुंबईकर बिबळे, (ऑनलाइन) वक्ते- निकीत सुर्वे, दु. ४ ते ५

४ ऑक्टोबर- जागतिक प्राणिपाल दिनानिमित्त मार्गदर्शनपर कार्यक्रम, दु. २ ते ५

५ ऑक्टोबर- लोकसहभागातून जंगल संवर्धन, (ऑनलाइन) वक्त्या- सोनल प्रभुलकर, दु. ४ ते ५

६ ऑक्टोबर- व्याख्यान : जबाबदारीने सीफूड वापर, वक्ते : डॉ. मयुरेश गांगल. दु. ४ ते ५

७ ऑक्टोबर- वन की बात, व्याख्यान : वन्यजीवांबद्दल आश्चर्यकारक गोष्टी, वक्ते- निखिल भोपळे, दु. ४ ते ५

७ ऑक्टोबर- ऑनलाइन छायाचित्रण स्पर्धा, चित्रकला, कविता स्पर्धा, दुपारी ४ ते ५.