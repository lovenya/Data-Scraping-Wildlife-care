>> ऋता कळमणकर

पृथ्वीवरील जवळजवळ ३/४ जागा व्यापणारे पाणी आणि त्या पाण्यातील अद्भुत प्राणी, वनस्पती याचे जग, त्यांचे संरक्षण आणि संवर्धन हेच सूत्र आहे २०१९च्या जागतिक वन्यजीव दिनाचे. पृथ्वी विविध जातीप्रजातीच्या प्राणी, वनस्पती, पक्षी, जलचर, उभयचर यांनी व्यापलेली आहे. तसेच समुद्राच्या पाण्यातील सस्तन प्राणी, जलचर प्राणी, विविध मासे, कासवे, पाणवनस्पती याचाही आवर्जून उल्लेख करावा लागेल.
भारत देशातच ३४० सस्तन प्राणी, १२०० पक्षी, ४२० सरपटणारे प्राणी, १४० उभयचर प्राणी, २००० मासे आढळतात. मग संपूर्ण जगभर त्याची संख्या किती मोठी असेल याची कल्पना येते. सर्वत्र आढळणाऱ्या या वन्यजीवांविषयी जागरूकता पसरावी, त्यांचे स्वरक्षण आणि संवर्धन व्हावे, विलुप्त होणाऱ्या जमातींचे प्रमाण कमी व्हावे म्हणून तीन मार्च हा दिवस जागतिक वन्यजीव दिवस म्हणून जगभरात साजरा केला जातो. दरवर्षी एक सूत्र घेऊन हा दिवस साजरा केला जातो. यावर्षी पाण्यातील प्राणी, वनस्पती आणि त्याचे जीवन हे सूत्र घेतले आहे. पाण्यामध्ये जसे मासे हे जलचर, कासव हे उभयचर राहतात, तसेच सील, वॉलरस, सी लायन हे सस्तन प्राणीही राहतात. पोलर बिअर हा पाण्यातील सस्तन प्राणी आहे. ही यादी मोठी असून २, ३०००० प्रजाती येथे वास्तव्य करून आहेत.
    by Taboola by Taboola Sponsored Links Sponsored Links Promoted Links Promoted Links You May Likewealthcibecome a millionaire with the help of our courseswealthciShop Now
आर्क्टिकच्या पाण्यात राहणारा महाकाय प्राणी म्हणजे वालरस. १३०० ते १५०० किलो वजनाचा नर. प्रचंड मोठे धारदार सुळे, पांढऱ्या मिश्या आणि जाड तपकिरी कातडी ही त्याची वैशिष्ट्ये, पोहण्यासाठी फ्लिपरसारखे त्याचे हात पाय त्याच्या पोहण्याला वेग देतात. जमिनीवर अतिशय सुस्त आणि मंद हालचाली करणारा हा प्राणी पाण्यामध्ये मात्र अतिशय आक्रमक असतो. दुसरा समुद्री सस्तन प्राणी म्हणजे सील. याच्या सहा प्रजाती आढळतात. अलास्का सफरीत महाकाय व्हेल आणि सी लायन पाहण्याचा योग्य आला. व्हेल समुद्रातून येत असताना उडणारे तुषार आणि मध्येच कधीतरी शेपटीचा भाग वर करणारा हा महाकाय मासा याला मात्र मी कॅमेऱ्यात कैद करू शकले नाही.
अलास्का भेटीत सी लायन पाहिला. हा कळपाने राहतो तर सील हा एकटे राहणे पसंत करतो. सील हा चौकोनी शरीर, लांब मिश्या आणि गोलाकार डोके असा बेअरडेड सील बर्फावर बराच काळ पडून होता. मध्येच हळूहळू डोके उचलून इकडे तिकडे पाहत होता. थोडा धोका वाटला तर हे समुद्री प्राणी पटकन पाण्यात खोलवर नाहीसे होतात. याची मादी नरापेक्षा आकाराने मोठी असते. खेकडे छोटे मासे खातो. सर्वात छोटा रिंगेड सील बरेचदा आर्क्टिकच्या पाण्यात पोहोताना दिसतो. हाही छोटे मासे खेकडे खातो. त्याचप्रमाणे ऑलिव्ह रिडले कासव हे भारतीय उपखंडात आढळणारे समुद्री कासव आहे. पोटाचा भाग पिवळसर असून कवच ऑलिव्ह रंगाचे असते. पिले मात्र काळसर राखाडी असतात. मासे, खेकडे, जेलीफिश, शिंपले हे त्यांचे खाद्य आहे.

वेळास हे रत्नागिरीजवळील समुद्रकिनारी छोटेसे निसर्गरम्य गाव आहे. ऑलिव्ह रिडले जातीची कासवांची मादी मोठ्या संख्येने येथे अंडी घालण्यास येतात. शेकडो अंडी घालतात. स्थानिक लोकांच्या मदतीने काही निसर्गप्रेमी संस्था यांचे संरक्षण करून पिले बाहेर आल्यावर त्यांना समुद्रात सोडण्याचे अतिशय महत्त्वाचे काम करतात .

पोलर बेअर हा अतिशय महत्त्वाचा आणि उल्लेखनीय असा पाण्यातील सस्तन प्राणी आहे. मैलमैल बर्फाच्या थंडगार पाण्यात हा पोहतो. बर्फाच्या निसर्गनिर्मित गुहांमध्ये पिलाला जन्म देतो. सील, मोठे मासे याची समुद्रातील पाण्यात कुशलपणे शिकार करून खातो. असा हा अतिशय सुंदर, देखणा ,शुभ्र नर १४०० पौंड वजनाचा तर मादी ८०० पौंड वजनाची असते. याच्या शरीरावर पोकळ आणि तेलकट केसांचा थर असतो. समुद्रात होणारी तेल आणि वायूगळती, किनाऱ्यावर वाढणारी वस्ती, वातावरणातील बदल, बेसुमार मासेमारी या सर्व प्राण्यांच्या समस्या आहेत.