पंकज मोहरीर, चंद्रपूर : मागील साडेतीन वर्षांत देशात ४८७ वाघांचा मृत्यू झाला आहे. देशपातळीवर विचार करता मध्य प्रदेशात सर्वाधिक १३६ तर याखालोखाल महाराष्ट्रात ११३ वाघांचे मृत्यू झाल्याची आकडेवारी पुढे आली आहे. २०२२च्या व्याघ्रगणनेनुसार ३ हजार १६७ वाघांची नोंद झाली आहे. व्याघ्रसंवर्धनाची हाक दिली जात असताना या वाढत्या घटनांमुळे चिंता वाढली आहे.

गेल्या काही वर्षांत वाघांसह अन्य वन्यप्राण्यांच्या वास्तव्यक्षेत्राचा संकोच झाला आहे. छोट्या भागात त्यांना अधिक संख्येने राहावे लागते. तुलनेत लोकसंख्या वाढत आहे. मानवी विकासामुळे त्यांच्या वास्तव्याचेही विभाजन झाले आहे. यातूनच मानव आणि वन्यजीवांतील संघर्ष वाढू लागला आहे. वन्यजीवांची झुंज, अपघात, शिकारी आणि नैसर्गिकरित्या अशा विविध कारणांनी वाघांचे मृत्यू होत आहेत. राज्यात विद्युत प्रवाहामुळे व रस्ते अपघातात वाघांचे मृत्यू वाढले आहेत. २०२३मध्ये आजवरचे सर्वाधिक १७८ वाघ राज्याने गमावले आहेत. यात महाराष्ट्रात सर्वाधिक ४५, मध्य प्रदेशात ४० तर कर्नाटक,केरळ व तामिळनाडू या राज्यांत प्रत्येकी १४ वाघांचा मृत्यू झाला होता.
    by Taboola by Taboola Sponsored Links Sponsored Links Promoted Links Promoted Links You May LikeIntelGet AI PCs for businessIntel
चंद्रपूर जिल्ह्यातील चिचपल्ली वनपरिक्षेत्राच्या मूल उपक्षेत्रातील चिरोली नियतक्षेत्रांतर्गत नलेश्वर येथे जिवंत विद्युत प्रवाहाचा धक्का लागून पाच महिन्यांपूर्वी वाघाचा मृत्यू झाला होता. भीतीपोटी शेतकऱ्याने तीन दिवस कुऱ्हाडीच्या सहाय्याने तुकडे करून वाघाचे अवयव जाळून नष्ट करण्याचा प्रयत्न केला होता. गावखेड्यात अशा अनेकानेक घटना समोर येत नाहीत. यासोबतच वाघांचे अपघात आणि शिकारीच्या घटनाही सुरूच असल्याचे चिंता व्यक्त होऊ लागली आहे. यावर्षीही शिकारीच्या घटना समोर आल्यानंतर चौकशी सुरू करण्यात आली आहे.
Raigad: नाइट शिफ्टला जायला निघाले, टेम्पोची चौघांना धडक, दोन कुटुंबांच्या पदरी आयुष्यभराचं दु:ख
राज्यातील व्याघ्रमृत्यू
२०२१ : २६
२०२२ : २७
२०२३ : ४५
२०२४ (जूनपर्यंत): १५

देशभरातील स्थिती
वर्षे----व्याघ्रमृत्यू
२०२१: १२७
२०२२ : १२१
२०२३ : १७८
२०२४ (जूनपर्यंत) : ६१

लक्षवेधक...
- रस्ता ओलांडताना होणाऱ्या अपघातांमुळे वन्यप्राणी मृत्यूमुखी पडण्याच्या घटनांमध्ये वाढ.
- वाहनांचा वाढता वेग, स्पीड ब्रेकर नसणे यातून हे अपघात घडतात.
- दरवर्षीची आकडेवारी वन विभागाकडे असली तरी तपासात वाहनाचा शोध लागेना.
- रेल्वेच्या धडकेत वाघांसह वन्यप्राणी मृत्युमुखी पडल्याच्या घटना घडल्या आहेत.