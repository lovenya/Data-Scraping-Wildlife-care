Trending News In Hindi: सोशल मीडिया पर हर दिन नए-नए वीडियो वायरल होते रहते हैं. इनमें सबसे ज्यादा देखे जाने वाले वीडियो की लिस्ट में जानवरों के फनी और ट्रेंडिंग वीडियो होते हैं. जो किसी न किसी वजह से वायरल होते भी दिखते हैं. ऐसा ही एक वीडियो आज सोशल मीडिया पर सभी की नींदें उड़ाता दिख रहा है. जिसमें एक हिरन को हवा में छलांग लगाते देखा गया है. हिरण को छलांग लगाता देख हर कोई हैरान हो गया है.
जंगल में जानवरों को देखने का आनंद सबसे बेहतरीन होता है, वहीं वाइल्ड लाइफ लवर्स हमेशा से ही जानवरों के पास मौजूद शक्ति और उनकी तत्परता से हैरान होते रहे हैं. इन दिनों सोशल मीडिया पर सबसे ज्यादा शेयर किए जा रहे और देखे जा रहे वीडियो की लिस्ट में शुमार वीडियो में हिरण को हवा में फुर्तिली छलांग लगाते देखा है. जिसे देख सभी की आंखें खुली की खुली रह गई हैं.

ये होती है ऊँची छलाँग.. सिवनी पेंच नेशनल पार्क का ये सीन देखकर आप हैरान हो जायेगे.. खवासा बफ़र ज़ोन में अनीस खान और सिब्बी खान दोनो खवासा तालाब घूमने गए थे फिर ये मंजर उनके सामने था।#wildlife @MPTourism @digvijaya_28 @ChouhanShivraj #MadhayPradesh pic.twitter.com/WN0adqf3P7
— Brajesh Rajput (@brajeshabpnews) January 16, 2022



वीडियो को कई सोशल मीडिया प्लेटफॉर्म पर शेयर किया गया है. फिलहाल ट्विटर पर वाइल्डलेंस इको फाउंडेशन नाम के अकाउंट से शेयर किए गए वीडियो में हिरण की छलांग पर सोशल मीडिया यूजर्स को मंत्रमुग्ध होते देखा गया है. वीडियो में हिरण को एक सड़क को पार करने के दौरान एक आदमी की ऊंचाई जितनी ऊंची छलांग लगाते हुए देखा जा सकता है. वीडियो में हिरण को तालाब के पास से निकलते हुए और बिजली की गति से कीचड़ के रास्ते से छलांग लगाते हुए देखा जा सकता है.
Watch: दुल्हन की बहन ने किया शानदार डांस, बार-बार देखेंगे ये वीडियो


वीडियो में हिरण जैसे ही वह इतनी बड़ी ऊंचाई पर कूदता है, उसे देख कर ऐसा लगता है कि जानवर हवा में घूम रहा है. जिसके बाद हिरण सुरक्षित रूप से सड़क के दूसरी साइड में अपनी लैंडिंग करता है और जल्दी से जंगल में खुद को गायब कर लेता है. फिलहाल वीडियो को देख यूजर्स काफी रोमांचित हो रहे हैं. वहीं वीडियो में दिख रहा एक आदमी भी हिरण की लगाई गई जंप को देख दंग रह जाता है.
फिलहाल खबर लिखे जाने तक वीडियो को सोशल मीडिया पर 85 हजार से ज्यादा व्यूज मिल गए हैं. वहीं तकरीबन 6 हजार यूजर्स ने इसे लाइक किया है. वीडियो को शेयर करने के साथ ही वाइल्डलेंस इको फाउंडेशन ने कैप्शन दिया है कि लंबी और ऊंची कूद का गोल्ड मेडल हिरण को जाता है. जिसके जवाब में एक यूजर्स ने इसे रिट्वीट करते हुए लिखा 'हां, गोल्ड मेडल साहसी 'हिरण' को जाता है. क्या छलांग लगाई है! मैं इस पर विश्वास नहीं कर पा रहा हूं.'

Watch: बाहुबली के गाने पर इस लड़की का डांस देखकर लोग हैरान, शानदार स्टेप्स से लोगों का जीता दिल