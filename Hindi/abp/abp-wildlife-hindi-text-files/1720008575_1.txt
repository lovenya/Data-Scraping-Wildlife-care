Trending News: इस दुनिया (World) में कई तरह के रहस्य (Mystery) हैं. कुछ रहस्य इंसानों से जुड़े हुए हैं और धरती पर हैं, तो कुछ रहस्य पानी में जीव-जंतुओं से जुड़े हुए हैं. समय-समय पर ये रहस्य हमारे सामने आते रहते हैं. ऐसा ही एक रहस्य है पिंक हैंडफिश (Pink HandFish). ये मछली (Fish) कई मायनों में खास है. दरअसल यह मछली 2 दशक पहले विलुप्त हो गई थी, लेकिन इसे पिछले दिनों ऑस्ट्रेलिया (Australia) में देखे जाने का दावा किया जा रहा है. हाथ के सहारे चलने वाली इस मछली के फिर से मिलने की खबर से विशेषज्ञ काफी खुश हैं. आइए इस मछली के बारे में जानते हैं विस्तार से.
इसके पंख हैं खास
रिपोर्ट के मुताबिक, ऑस्ट्रेलिया (Australia) की तस्मानिया यूनिवर्सिटी (University of Tasmania) के प्रोफेसर नेविल बैरेट ने हाल ही में मीडिया को बताया कि पिंक हैंडफिश फिर से देखी गई है. इस बार यह पार्क की 120 मीटर की गहराई में मिली है. उसे तैरते हुए कैमरे ने कैद भी किया है. बता दें कि 2 दशक पहले यह मछली आखिरी बार तस्मानिया (Tasmania) में दिखी थी. इसके बाद यह विलुप्त ही हो गई. इसके पंखों की वजह से इसे दुर्लभ प्रजातियों में गिना जाता है.
ये भी पढ़ें : Trending News: Instagram ने मिलाए INSTANT-DIL, एक कमेंट से शुरू हुआ 8 हजार किलोमीटर दूर बैठे कपल के बीच प्यार
क्या है इसकी खासियत
पिंक हैंडफिश (Pink HandFish) दुनिया में अपने अलग पंखों की वजह से जानी जाती है. यह मछली अपने पंखों को हाथ की तरह यूज करती है और समुद्र तट पर आने के दौरान इन्हीं हाथों के सहारे चलती है. इसे हाथ से चलने वाली मछली के नाम से भी जाना जाता है. ऑस्ट्रेलिया की सरकारी एजेंसी पार्क्स ऑस्ट्रेलिया (Parks Australia) के जेसन मुंडी (Jason Mundy) के मुताबिक पिंक हैंडफिश यहां की मूल निवासी (Origine) है और यहां की तमाम प्रजातियों में से एक है. इसका 20 साल बाद फिर से मिलना उम्मीद की नई किरण की तरह है.
ये भी पढ़ें : Watch: लॉटरी निकली तो बुजुर्ग महिला ने उसे दे दी आधी रकम, जिससे खरीदा था टिकट