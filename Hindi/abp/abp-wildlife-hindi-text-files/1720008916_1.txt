Ratapani Wildlife Sanctuary & Tiger Reserve: रातापानी के वाइल्ड लाइफ सेंचुरी  में आज से जंगल सफारी का शुभारंभ किया गया है. आठ वाहनों से सैलानियों को जंगल की सफारी कराई जाएगी. इसी के साथ रातापानी देश की ऐसी वाइल्ड लाइफ सेंचुरी हो गई है, जहां जंगल सफारी कराई जा रही है. आज से रातापानी वाइल्ड लाइफ सेंचुरी के दो ट्रैक पर्यटकों के लिए खोल दिए गए हैं. चार घंटे की सफारी के लिए तीन हजार रुपए निर्धारित किए गए हैं. जंगल सफारी की शुरुआत होते ही क्षेत्र के आदिवासियों को रोजगार और वन विभाग की आर्थिक व्यवस्था में भी इजाफा होगा.
दक्षिण अफ्रिका की तर्ज पर जंगल सफारी
वन विभाग के मुताबिक दक्षिण अफ्रिका की तर्ज पर रातापानी वाइल्ड लाइफ सेंचुरी में जंगल सफारी कराई जाएगी. यहां बैटरी से चलने वाले वाहन भी उपलब्ध रहेंगे. जिनसे जंगल सफाई कराई जाएगी. पर्यटक यहां भीमबेटका की शैली चित्र के साथ देलावाड़ी के जंगल में स्थित रानी कमलापति का महल भी देख सकेंगे.
हो सकेगी ऑनलाईन बुकिंग 
वन विभाग के मुताबिक, जंगल सफारी के लिए ऑनलाइन बुकिंग की सुविधा भी है. इसके अतिरिक्त पर्यटक बरखेड़ा और देलावाड़ी के तीन गेटों पर भी बुकिंग करा सकेंगे. इसके लिए पर्यटकों को 750 रुपये फीस और 480 रुपये गाइड फीस के साथ कुल 3500 रुपए जमा करने होंगे. जंगल सफारी के लिए प्रबंधन ने लोकल युवाओं को ही गाइड के रूप में रखा है. करीब 24 युवाओं को गाइड का काम सिखाया गया है, जिससे उन्हें भी रोजगार मुहैया हो सके.
दोपहर ढाई बजे तक बुकिंग
औबेदुल्लागंज के वन मंडल अधिकारी विजय कुमार के मुताबिक आठ वाहनों के माध्यम से जंगल सफारी कराई जाएगी. यह वाहन झिरी गेट और देलावाड़ी गेट से मिलेंगे. बुकिंग सुबह साढ़े आठ बजे से दोपहर ढाई बजे तक होगी. जंगल सफारी के लिए झिरी से करमई तक 40 किलोमीटर और देलावाड़ी गेट से 20 किलोमीटर का ट्रैक बनाया गया है. वहीं बफर जोन में दो किलोमीटर के पैदल ट्रैक का निर्माण भी किया है.
MP Teachers Recruitment: मध्य प्रदेश में शिक्षकों के लिए खुशखबरी, CM शिवराज ने किया 50 हजार पदों पर भर्ती का एलान