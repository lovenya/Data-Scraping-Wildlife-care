Kota Festival: कोटा महोत्सव के तहत नेचर वॉक और वाइल्ड लाइफ फोटोग्राफी (Nature Walk & Wildlife Photography) के साथ कार्यक्रमों की शुरूआत की गई है. नेचर वॉक में स्कूली विद्यार्थियों और शहर के पक्षी प्रेमियों ने भाग लेकर सम्पूर्ण क्षेत्र का भ्रमण किया. विद्यार्थियों ने बाइनाकूलर से बर्ड वाचिंग (Bird Watching) का आनंद लेते हुए पूरे बायोलोजिकल पार्क का भ्रमण किया और वन्य जीवों की अटखेलियां देखी. उप वन संरक्षक अनुराग भट्टनागर और पक्षी विशेषज्ञ आरएस तोमर और मनीष आर्य ने विद्यार्थियों को अभेडा तालाब में पक्षियों की विशेषता बताते हुए प्रकृति सन्तुलन में उनके योगदान के बारे में बताया.
नेचर वॉक और वाइल्ड लाइफ फोटोग्राफी के साथ कार्यक्रमों के दौरान बच्चों ने तालाब में 50 से अधिक प्रजातियों के पक्षियों का कलरव भी सुना जिसे सुनकर सभी लोग उत्साहित लगे और अभेडा पार्क में पेंथर, स्लोथ बीयर, जैकाल, हायना, वुल्फ भेड़िए को भी देखा.


वाटर स्पोर्ट्स गतिविधियों ने किया रोमांचित
कोटा महोत्सव (Kota Festival) की जानकारी मिलने पर बॉलीवुड कलाकारों ने भी जिला प्रशासन के प्रयास की सराहना की और कोटा को पर्यटन मानचित्र पर उभरता हुआ स्थल बताया. कोटा निवासी फिल्म निर्देशक सुभाष सोरल ने बॉलीवुड कलाकारों को कोटा महोत्सव की जानकारी देने पर शनिवार को वाटर स्पोर्ट्स गतिविधियों (Water Sports Activities) के समय बॉलीवुड कलाकार प्रेम चोपड़ा और रणजीत ने जिला कलक्टर ओपी बुनकर से वीडियो कॉल किया और कोटा महोत्सव आयोजन के लिए बधाई दी. रणजीत ने कहा कि वे कोटा में अनेक बार फिल्म शूटिंग के उद्देश्य से आए हैं, यह सुंदर शहर विकास कार्यों और पर्यटन गतिविधियों से और भी सुंदर नजर आ रहा है. प्रेम चोपड़ा ने कोटा को पर्यटन की दृष्टि से महत्वपूर्ण बताया.


 
सेवन वंडर्स पार्क में हुआ फैशन शो
कोटा फेस्टिवल के दूसरे दिन सेवन वंडर्स पार्क (Seven Wonders Park) में कोटा डोरिया फैशन शो में राजस्थानी वेशभूषा के साथ-साथ इन्डो वेस्टर्न की झलक दिखी. बच्चे रैंप पर फैशन कैटवॉक (Fashion Catwalk) करते हुए नजर आए. निफ्ड इस्ट्टीयूट ऑफ इंटीरियर एण्ड फैशन डिजाइन (NIFD Institute Of Interior And Fashion Design) के सहयोग से कोटा डोरिया फैशन शो में राजस्थानी संस्कृति (Rajasthani Culture) की थीम पर मॉडल्स ने म्यूजिक की धुन पर पारंपरिक परिधानों को आधुनिक तरीके से पेश किया गया. 
ये भी पढ़ें: Rajasthan News: बीजेपी नेता सतीश पूनिया ने गहलोत सरकार पर साधा निशाना, बोले- 'आगामी विधानसभा चुनाव एक धर्मयुद्ध'