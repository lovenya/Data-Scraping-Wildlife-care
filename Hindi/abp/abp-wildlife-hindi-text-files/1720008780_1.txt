Rajasthan News: राजस्थान अपने वन्य जीव और अभ्यारण के लिए विश्वभर में प्रसिद्ध है. राज्य सरकार का यह प्रयास है कि प्रदेश में ज्यादा से ज्यादा पर्यटक भ्रमण के लिए आयें. प्रदेश में वाइल्ड लाइफ सेंचुरी की अपार संभावनाएं हैं. पर्यटन विभाग द्वारा पर्यटकों को आकर्षित करने के लिए कई नवाचार किये जा रहे है. प्रदेश में वाइल्ड लाइफ सैंक्चुअरी का प्रमोशन लगातार किया जा रहा है ताकि पर्यटकों की संख्या में इजाफा हो. इसके लिए पर्यटन विभाग द्वारा चार सदस्यीय ब्लॉगर जिसमें आशना मालानी, शोमा अभ्यंकर, अनिर्बान दासगुप्ता, अभिषेक बिस्वास को बुलाया गया है.
ऐसे मिलेगा बढ़ावा
ब्लॉगर अपनी पांच दिवसीय यात्रा के दौरान प्रदेश के झालाना सफारी, अमागढ़ सफारी, रणथंभोर दुर्ग, सफारी और सरिस्का सफारी का भ्रमण कर प्रदेश में वाइल्ड लाइफ सैंक्चुअरी का प्रमोशन करने का कार्य दिया गया है ताकि राज्य में पर्यटकों की संख्या बढ़ाने के संभावनाओं पर कार्य करेंगे. इसके साथ ही सोशल मीडिया, प्रिंट मीडिया और फोटो जर्नलिज्म सहित अन्य ऑनलाइन प्लेटफॉर्म्स पर इसका ज्यादा से ज्यादा प्रचार प्रसार कर इसको बढ़ावा देंगे. 
पर्यटकों के लिए आकर्षक का केंद्र बनेगा
प्रदेश की वाइल्ड लाइफ सेंचुरी आने वाले समय में देश ही नहीं, बल्कि पूरे विश्व के पर्यटकों के लिए आकर्षक का केंद्र होगा. राज्य के वन्य जीव अभ्यारण और पार्क अपने प्राकृतिक सौंदर्य के लिए दुनियाभर में प्रसिद्ध हैं. देश-विदेश के पर्यटक यहां की प्राकृतिक सौंदर्य को निहारने के साथ-साथ यहां के वन्य जीव-जंतुओं को देखने पूरे साल आते रहते हैं. पर्यटक वन्यजीवों को प्राकृतिक माहौल में देखकर रोमांचित होते हैं. साथ ही पर्यटकों द्वारा यहां बिताए हुए ये पल हमेशा के लिए एक यादगार बन जाते है.
Rajasthan News: राजस्थान की 'पगड़ी' को बचाने की कवायद, पांच दिवसीय ट्रेनिंग कैंप का विधायक ने किया शुभारंभ
Bundi News: लोकसभा अध्यक्ष ओम बिरला ने किया बूंदी जिले का दौरा, जिले के विकास के लिए दी ये सौगात