Trending News In Hindi: जंगलों से निकलते वक्त या फिर सड़कों पर जीव अक्सर वाहनों की तेज गती के कारण दुर्घटना का शिकार हो जाते हैं. ऐसे में कई बार इमरजेंसी की हालत में सही इलाज नहीं मिलने पर उनकी मौत तक हो जाती है. फिलहाल अब मेडिकल क्षेत्र के विकास के साथ ही जीव- जन्तुओं के लिए कई वाइल्ड लाइफ रेस्क्यू टीम दुर्घटना में घायल जीवों का इलाज करते देखे गए हैं.
हाल ही में उत्तरी यूटा के वन्यजीव पुनर्वास केंद्र ने एक तस्वीर पोस्ट कर जानकारी दी है कि उन्होंने सड़क दुर्घटना का शिकार हुए एक रेड-टेल्ड हॉक की जांच कर ली है, जो चमत्कारी रूप से इस भंयकर दुर्घटना में किसी तरह गंभीर चोटों से बचने में कामयाब रहा. फिलहाल वाइल्डलाइफ रिहैबलिटेशन सेंटर का कहना है कि रेड-टेल्ड हॉक की एक्स-रे को पढ़ना काफी मुश्किल रहा, वहीं पशु चिकित्सकों ने पक्षी की जांच की और पाया कि उसे किसी प्रकार की चोट नहीं है.

बताया जा रहा है कि एक रेड-टेल्ड हॉक सड़क दुर्घटना के कारण चलती कार की ग्रिल में फंस गई थी. जिसके बाद उसे बचाव के लिए वाइल्डलाइफ रिहैबलिटेशन सेंटर लाया गया था, जहां उसके इलाज से पहले उसका एक्स-रे निकाला गया. जिसे पढ़ना भले ही मुश्किल रहा, लेकिन पशु चिकित्सकों की टीम ने जब उसकी जांच की तो इतने भयानक एक्सिडेंट में चमत्कारी रूप से पक्षी के जिंदा बचने पर वह हैरान रह गए.
Watch: टॉयलेट सीट के अंदर से निकला मॉनिटर लिजर्ड, रोंगटे खड़े कर देगा वीडियो


फिलहाल अधिकारियों का कहना है कि पशु चिकित्सक ही यह सुनिश्चित करेंगे कि बाज को वापस जंगल में छोड़ा जाना चाहिए या फिर अभी कुछ इलाज किया जाना है. इसके लिए पशु चिकित्सक बाज का रेडियोग्राफ लेंगे. फिलहाल पशु चिकित्सकों का कहना है कि बाद पूरी तरह से ठीक है, जो कि अपने पैरों पर खड़ा होने में समर्थ है और एक बार फिर से हवा उड़ान भरने के लिए एक्साइटेड दिख रहा है.

Watch: मगरमच्छ ने डॉगी पर हमला कर उसे तालाब में घसीटा, जान पर खेल कर मालिक ने बचाया