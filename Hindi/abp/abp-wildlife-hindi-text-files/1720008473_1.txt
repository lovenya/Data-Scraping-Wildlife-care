ब्राजील से एक हैरान कर देने वाला वीडियो सोशल मीडिया पर वायरल हो रहा है. इस वीडियो में ब्राजील की पुरुस नदी के किनारे विशालकाय कछुओं की सुनामी आती नजर आ रही है. दरअसल बता दें कि पुरुस नदी के किनारे 92 हजार से ज्यादा कछुए पैदा हुए हैं जिसका वीडियो एक गैर-सरकारी संगठन, वाइल्डलाइफ़ कंज़र्वेशन सोसाइटी (WCS) द्वारा जारी किया गया है.
संरक्षित इलाके में बड़ी संख्या में कछुओं ने लिया है जन्म
सोसायटी के मुताबिक यह एक दुर्लभ घटना है क्योंकि ऐसा दुनिया में कुछ ही जगहों पर होता है. आम भाषा में इन्हें साउथ अमेरिकन रिवर टर्टल्स कहा जाता है. ब्राजील वाइल्डलाइफ कंजर्वेशन सोसायटी के अनुसार, संरक्षित इलाके में बड़े पैमाने पर कछुओं का जन्म होना बड़ी बात है. इस इलाके में लोगों की आवाजाही भी मना है.
सोसायटी के सदस्य मादा कछुओं की देखभाल करते हैं
वहीं सोसायाटी ने यह बताया कि इन साउथ अमेरिकन रिवर टर्टल्स की आबादी मांस और अंडे की तस्करी की वजह से घट भी रही है. बता दें कि सोसायटी के सदस्य ही मादा कछुओं की देखरेख करते हैं. विलुप्त हो रही प्रजातियों को संरक्षित करने के लिए ही यह सोसायटी काम कर रही हैं.


TURTLE TSUNAMI! @TheWCS releases incredible footage of mass hatching of locally endangered turtle: https://t.co/apenzRSzxd pic.twitter.com/KhA1aQsNYc
— WCS Newsroom: #EarthStrong (@WCSNewsroom) December 14, 2020

हर दिन हजारों कछुए अंडों से निकलते हैं
वाइल्डलाइफ कंजर्वेशन सोसायटी ने यह भी जानकारी दी कि, हर साल इस इलाके में साउथ अमेरिकन रिवर टर्टल्स प्रजनन के लिए आते हैं. अंडों से बाहर निकलने में इन्हें महीनों का समय लग जाता है. और अंडों से बाहर आ जाने के बाद ये रेतीले बालू से निकलकर नदी की तरफ चले जाते हैं. ऐसा लगातार कई दिनों का होता रहता है. हर दिन हजारों कछुए अंडों से निकलते हैं और एक झुंड के रूप में नजर आते हैं. इनका अंडों से निकलकर नदी की तरफ रुख करना काफी अनुपम दृश्य होता है. इन कछुओं की प्रजाति को संरक्षित करने के लिए सोसायटी द्वारा काफी मेहनत भी की जा रही है.
ये भी पढ़ें
अमेरिका में इस महीने 13वीं बार दो लाख से ज्यादा कोरोना केस आए, लगातार दूसरे दिन तीन हजार से ज्यादा मौत
दुनियाभर में दूसरे दिन लगातार 7 लाख से ज्यादा कोरोना केस आए, 24 घंटे में 12 हजार से ज्यादा मौत, अबतक 16.67 लाख की गई जान