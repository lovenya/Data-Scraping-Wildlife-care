Madhya Pradesh News: मध्य प्रदेश की धरती पर 16 सितंबर को चीतों का आगमन हो रहा है. नामीबिया के जोहान्सबर्ग से चीतों को लेकर हवाई जहाज 16 सितंबर को उड़ान भरेगा. चीतों को लेकर मध्य प्रदेश में उत्साह दिखाई दे रहा है. दरअसल जो चीते आ रहें हैं उनकी क्वांरटाइन अवधि पूरी हो गई है. उन्हें यहां भी एक महीने क्वांरटाइन में रखा जाएगा. इनके साथ एक डॉक्टर का दल भी होगा जो इनकी निगरानी में चौबीस घंटे रहेगा. 
750 वर्ग किलोमीटर में फैला
खास तौर पर यह भी बता दें कि मध्य प्रदेश का कूनो पालपुर नेशनल पार्क इसलिए भी बेहतर है. भारतीय वन जीवन संस्थान ने भारत में चीता पुनस्थापन के लिए संभावित क्षेत्रों का संरक्षण किया था. 2010 में 10 स्थलों में से उनको कूनो पालपुर नेशनल पार्क ही उपयुक्त लगा था. 750 वर्ग किलोमीटर में फैला हुआ कूनो पार्क से अच्छी जगह कोई हो नहीं सकती थी. इसलिए इस जगह को चिन्हित किया गया. वहीं आज शाम 5:00 बजे पीएमओ के साथ मीटिंग भी है. चीतों के री लोकेशन प्लान के साथ प्रधानमंत्री नरेंद्र मोदी के आने से पहले कैसी तैयारी है. इसको लेकर आज शाम 5:00 बजे मुख्यमंत्री शिवराज सिंह चौहान पीएम को जानकारी देंगे. 
बनाए गए पांच हेलीपैड
इसमें बताया जाएगा कि कूनो पालपुर नेशनल पार्क में कैसे और कितने चीते छोड़े जाएंगे. बाड़े से ठीक 5 किलोमीटर दूरी पर पांच हेलीपैड बनाए गए हैं. नरेंद्र मोदी इन तमाम जानकारी मिलने के बाद अपना फाइनल कार्यक्रम मध्यप्रदेश को भेजेंगे. इसी को लेकर गुरुवार को मुख्यमंत्री शिवराज सिंह चौहान ने तमाम अफसरों के साथ बैठक की थी. वहीं पार्क में प्रधानमंत्री के आने से पहले तैयारी जोर शोर से चल रही है. 5 हेलीपैड बनाए जा रहे है जिसका काम तेजी से चल रहा है. वहीं प्रधानमंत्री नरेंद्र मोदी की जनसभा के लिए भोपाल से टेंट सामग्री भरकर 20 से अधिक ट्रक रवाना हो गए हैं.

ये भी पढ़ें
Ujjain: रेप के आरोपी झोलाछाप डॉक्टर ने कोर्ट परिसर में पकड़ा बिजली का तार, पुलिस ने बचाया
Barwani News: बड़वानी पुलिस की बड़ी कार्रवाई, 51 अवैध हथियार सहित तीन आरोपी गिरफ्तार