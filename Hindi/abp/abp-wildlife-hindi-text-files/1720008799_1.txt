Uttar Pradesh News: उत्तर प्रदेश में बहराइच (Bahraich) के कतर्निया घाट वन्यजीव प्रभाग (Katarnia ghat Wildlife Division) के जंगल से निकलकर दुर्लभ प्रजाति का टाइगर गेरुआ नदी से निकलने वाली घाघरा नदी (Ghaghra river) में फंस गया. घाघरा नदी में फंसे इस बाघ को देखकर आसपास के ग्रामीणों ने तुरंत इसकी सूचना वन विभाग (Forest Department) के डीएफओ को दी. सूचना मिलने के बाद कतर्नियाघाट डीएफओ आकाशदीप वधावन ने ड्रोन कैमरे से नदी में फंसे बाग का जायजा लिया. गहरे नदी में फंसे बाघ को निकालने के लिए कई तरह के कवायद किए गए 
बंद करना पड़ा गिरजा बैराज का एक फाटक
बहुत प्रयास करने के बाद भी जब बाघ पानी के तेज बहाव से बाहर नहीं निकल पाया तो अधिकारियों ने गिरजा बैराज के 1 फाटक को कुछ देर के लिए बंद करवाया. इसके बाद पानी का बहाव कुछ कम हुआ. इस घटना का लाइव वीडियो भी सामने आया है जिसमें बाघ पानी से निकलने का प्रयास करता हुआ दिखाई दे रहा है. वह लगातार तेज जलधारा में फंसता ही जा रहा है.
Prayagraj News: प्रयागराज रेलवे स्टेशन पर सामूहिक तौर पर पढ़ी गई नमाज, देखती रही रेलवे पुलिस, जानें- पूरा मामला
पानी का बहाव कम होने पर निकल पाया बाघ
फाटक बंद होने के बाद जब पानी का बहाव कुछ कम हुआ तो बाघ निकलकर जंगल की तरफ चला गया. इसके बाद अधिकारियों ने राहत की सांस ली. आपको बता दें कि 550 वर्ग किलोमीटर में फैले कतर्नियाघाट वन्य जीव प्रभाग में 2 दर्जन से अधिक बाघ हैं जिन्हें देखने के लिए सैलानी देश और विदेश से आते हैं. बारिश का सीजन होने की वजह से फिलहाल कतर्नियाघाट पर्यटन स्थल बंद तो कर दिया गया है लेकिन दुर्लभ जीव जंतुओं की निगरानी हमेशा की जाती है.
Rampur में 4 धमकी भरे पत्र मिलने से हड़कंप, ऊपर लिखा है ISIS, ग्रामीणों को दी गई मारने की धमकी