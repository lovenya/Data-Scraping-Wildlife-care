Wildlife Trip: लोगों को घूमने फिरने का बहुत शौक होता है लेकिन अगर बात एडवेंचर ट्रिप या वाइल्ड लाइफ (Wild life) ट्रिप की हो तो ये शौक कुछ खास और दूसरों से अलग ही होता है क्योंकि इसमें भरपूर रोमांच होता है. अगर आपको भी एडवेंचर और वाइल्ड लाइफ सफारी का शौक है तो आपको अपने ही देश में ऐसी कई अनमोल जगहें मिलेगीं जो रोमांच और एडवेंचर से भरपूर होंगी और आपको एक शानदार एक्सपीरिएंस देंगी. चलिए आज आपको भारत के कुछ ऐसे ही वाइल्ड लाइफ सफारी ठिकानों के बारे में बता रहे है जहां आपके लिए नेचर और वाइल्ड लाइफ का शानदार कॉम्बो मिलेगा.
 
रणथंभौर राष्ट्रीय उद्यान, राजस्थान   
उत्तर भारत के इस राष्ट्रीय उद्यान में आपको बहुत कुछ एडवेंचर करने के लिए मिलेगा. सवाई माधोपुरम में स्थित रणथंभौर में वाइल्ड लाइफ लवर्स के लिए बहुत कुछ है. अगर आप मानसून में यहां का ट्रिप करेंगे तो हरियाली, प्रकृति और जानवरों का अनोखा संगम देखने को मिलेगा. इस नेशनल पार्क में बहुत सारे जानवर देखने को मिलेंगे और बाघ और चीते भी आपको नजर आएंगे. 
 
मध्य प्रदेश का कान्हा नेशनल पार्क   
अगर आपको वाकई शेर चीते देखने का शौक है तो आपको मध्य प्रदेश के कान्हा नेशनल पार्क में जरूर जाना चाहिए. यहां रॉयल बंगाल टाइगर आपको देखने को मिलेगा और जबरदस्त प्राकृतिक नजारे. जंगल सफारी करने के लिए ये नेशनल पार्क एक बेस्ट स्पॉट है. 
 
काजीरंगा नेशनल पार्क     
असम में स्थित काजीरंगा नेशनल पार्क भी वाइल्ड लाइफ लवर्स के लिए बहुत शानदार जगह है. खास बात ये है कि यहां बहुत सारे जानवरों के साथ साथ आपको दुर्लभ एक सींग वाला गैंडा भी देखने को मिलेगा. गुवाहाटी होते हुए शानदार और सुहावने सड़क मार्ग के जरिए आप पांच घंटे में काजीरंगा नेशनल पार्क पहुंच सकते हैं और यहां वाइल्ड लाइफ सफारी कर सकते हैं. 
 
गुजरात का गिर नेशनल पार्क          
यूं तो जंगल जानवरों से भरा पड़ा है लेकिन शेर की बात ही अलग है. अपनी दहाड़ से दिल दहला देने वाले शेर को यूं ही जंगल का राजा नहीं कहा जाता. खासकर वाइल्ड लाइफ के दीवानों के लिए जंगल के राजा को देखना एक खास और रोमांचक एक्सपीरिएंस होता है. गुजरात के गिर नेशनल पार्क में आपको शेर देखने को मिलेंगे. यहां वाइल्ड लाइफ सफारी के दौरान आप शेर को आस पास घूमते हुए देखने का रोमांच हासिल कर सकते हैं.
 
यह भी पढ़ें 
मच्छरों के काटने से डेंगू, मलेरिया ही नहीं ये खतरनाक बीमारी भी हो सकती है, हाथी जैसे फूल जाते हैं पांव