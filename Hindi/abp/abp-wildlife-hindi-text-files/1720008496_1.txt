UPSSSC Forest Guard Exam 2021 Postponed: उत्तर प्रदेश सबऑर्डिनेट सिलेक्शन कमीशन (UPSSSC) ने फॉरेस्ट गार्ड/ वाइल्ड लाइफ गार्ड के 655 पदों के लिए होने वाली भर्ती की लिखित परीक्षा को फिलहाल स्थगित कर दिया है. पिछले दिनों कमीशन ने इस भर्ती की लिखित परीक्षा का आयोजन 04 अप्रैल 2021 को कराने का फैसला लिया था. अब इस परीक्षा को स्थगित कर दिया है और जल्द ही कमीशन इस परीक्षा का नया शेड्यूल जारी कर सकता है.
मंगलवार को कमीशन ने परीक्षा के स्थगित होने की सूचना जारी कर दी. इस बारे में कमीशन की ऑफिशियल वेबसाइट पर भी सूचना उपलब्ध है. फिलहाल यह नहीं बताया गया कि परीक्षा की नई तारीख कब घोषित की जाएगी, लेकिन इस संबंध में जल्द सूचना जारी की जा सकती है.
इन पदों के लिए आवेदन करने वाले अभ्यर्थी भर्ती से संबंधित ज्यादा जानकारी के लिए उत्तर प्रदेश सबऑर्डिनेट सिलेक्शन कमीशन की ऑफिशियल वेबसाइट http://upsssc.gov.in पर जा सकते हैं. इन भर्तियों का नोटिफिकेशन जुलाई 2019 में जारी किया था. इंटरमीडिएट पास कर चुके हजारों युवाओं ने इन पदों के लिए आवेदन किया है.
अभ्यर्थियों को उम्मीद थी कि अप्रैल में यह परीक्षा हो जाएगी, लेकिन फिलहाल उनकी उम्मीदों पर पानी फिर गया है. इन पदों के लिए अभ्यर्थियों का चयन लिखित परीक्षा, फिजिकल टेस्ट और मेडिकल टेस्ट के आधार पर किया जाएगा.
SSC GD Constable Recruitment 2021: स्टाफ सिलेक्शन कमीशन ने हाईस्कूल पास युवाओं के लिए निकालीं बंपर भर्तियां, ऐसे करें आवेदन

                                                Education Loan Information:
Calculate Education Loan EMI