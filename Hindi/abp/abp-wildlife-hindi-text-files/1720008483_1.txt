ऑस्ट्रेलियन वाइल्डलाइफ कंजरवेंसी ने दो सांपों का लड़ते हुए एक वीडियो शेयर किया है जिसे देखकर आपके रोंगटे खड़े हो जाएंगे. वीडियो में साफ देखा जा सकता है कि दो विषैले मुल्गा सांप एक मादा सांप के लिए आपस में लड़ रहे हैं. ऑस्ट्रेलियाई वन्यजीव संरक्षण के अनुसार यह लड़ाई स्कोटिया वन्यजीव अभयारण्य में हुई.
ऑस्ट्रेलिया में किसी भी सांप की प्रजाति में सबसे खतरनाक मुल्गा सांप हैं और यह लगभग पूरे महाद्वीप में पाए जाते हैं. ऑस्ट्रेलियन वाइल्डलाइफ कंजरवेंसी (AWC) ने फुटेज साझा करते हुए लिखा, "इन मुल्गा सांपों को हमारे स्कोटिया वन्यजीव अभयारण्य में एक घंटे से अधिक समय तक लड़ते देखा गया.''

AWC इकोलॉजिस्ट ताली मोयल के अनुसार, जिन्होंने फुटेज को रिकॉर्ड किया, "मेटिंग का मौसम वसंत ऋतु की शुरुआत में शुरू होता है और नर सांप एक दूसरे से कुश्ती शुरू करते देते हैं. वह एक दूसरे पर अपना प्रभुत्व साबित करना चाहते हैं. ऐसा वो मादा सांप को लुभाने के लिए करते हैं.''
दो दिन पहले साझा किए जाने के बाद से वीडियो को फेसबुक पर लगभग 2 लाख बार देखा जा चुका है. इसमें 300 से अधिक टिप्पणियों को भी शामिल किया हैं.