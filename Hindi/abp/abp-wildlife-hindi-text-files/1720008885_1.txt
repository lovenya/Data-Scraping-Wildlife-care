Biharpur News: सिंगरौली जिले के सीमावर्ती इलाके छत्तीसगढ़ (Chhattisgarh) के सूरजपुर (Surajpur) जिले के बिहारपुर (Biharpur) में तेंदुए व बाघ की खाल बेचने के लिए ग्राहक की तलाश कर रहे 6 आरोपियों को वनविभाग की टीम ने पकड़ा है. मध्य प्रदेश और छत्तीसगढ़ वनमण्डल की संयुक्त टीम ने यह कार्रवाई की है. इसमें पांच अन्य आरोपियों को फरार बताया जा रहा है.
वनमंडल WLCCB की संयुक्त टीम ने की कार्रवाई
सिंगरौली डीएफओ के अनुसार इस कार्रवाई में एडिशनल डायरेक्टर, वाइल्ड लाइफ क्राइम कंट्रोल ब्यूरो जबलपुर (मप्र) रिजनल डिप्टी डायरेक्टर, वाइल्ड लाइफ क्राइम कंट्रोल ब्यूरो जबलपुर, वनमण्डलाधिकारी, वनमण्डल सिंगरौली (MP) उप वन मण्डलाधिकारी सिंगरौली (MP) वनपरिक्षेत्र माड़ा (MP), वन परिक्षेत्राधिकारी बिहारपुर, कुदरगढ़ एवं वनकर्मियों द्वारा संयुक्त टीम के द्वारा यह कार्रवाई की गई.
बाघ और तेंदुए की खाल के साथ 6 गिरफ्तार
 टीम ने तीन आरोपियों को बाघ की खाल के साथ गिरफ्तार किया. उनकी निशानदेही पर तीन अन्य तस्कर तेंदुए की खाल के साथ ओड़गी क्षेत्र के ग्राम अवन्तिकापुर से पकड़ लिए गए. अभी तक 6 वन्य जीव तस्करों को गिरफ्तार किया गया है. अन्य तस्करों की तलाश की जा रही है.  सूरजपुर डीएफओ संजय यादव ने बताया कि खाल तस्करी का गिरोह कहां तक फैला है इसका पता सरगना के पकड़े जाने के बाद चलेगा. उन्होंने कहा कि पकड़े गए आरोपी यह नहीं बता रहे हैं कि वह खाल कहां से लाए हैं. 
खाल बेचने के लिए ग्राहक खोज रहे थे तस्कर
सिंगरौली डीएफओ मधु वी राज ने इस पूरी कार्रवाई पर जानकारी देते हुए बताया कि विभाग को मुखबिर तंत्र से सूचना मिली थी कि जिले के सीमावर्ती क्षेत्र चांदनी बिहारपुर इलाके में बाघ की खाल की बिक्री के लिए ग्राहक की तलाश कुछ ग्रामीणों द्वारा की जा रही है. इसमें सिंगरौली के कुछ लोग भी शामिल हैं. वन विभाग द्वारा सोमवार को सभी छह आरोपियों को न्यायालय में पेश किया गया, जहां से उन्हें जेल भेज दिया गया है. 
यह भी पढ़ें:
MP News: उमा भारती के विवादित बोल, कहा- 'तिलकधारी, जनेउधारी और तलवारधारी चलने दे रहे शराब के अहाते'
Sagar News: सीएम पुष्कर सिंह धामी सागर पहुंचकर हुए भावुक, कहा- 'आज जो भी हूं इसी के बदौलत हूं'