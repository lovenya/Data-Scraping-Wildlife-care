Pauri Tigers Terror: मौत को कैसे हौसलों के दम पर टाला जा सकता है, यह इस वीडियो (Video) में साफ देखा जा सकता है. यह खौफनाक वीडियो उत्तराखंड (Uttarakhand) के पौड़ी (Pauri) जिले का है. ये पौड़ी जिले के रिखणीखाल ब्लॉक के गांव पापड़ी का बताया गया है. जानकारी हो कि यह वही क्षेत्र है, जहां पिछले आठ दिनों से बाघ (Tiger) के लिए प्रशासन लगातार सर्च ऑपरेशन (Search Operation) चला रहा है. हालांकि, अब तक बाघ प्रशासन की पकड़ में नहीं आ सका है. 
बाघ के आतंक से दहशत में हैं लोग
उत्तराखंड के पौड़ी गढ़वाल जिले में बाघ का आतंक अब लोगों के लिए दहशत का रूप ले चुका है. पापड़ी गांव से आए इस वीडियो में साफ देखा जा सकता है कि गांव में गायों के झुंड पर अचानक बाघ हमला कर देता है. इस दौरान बाकी गायें तो किसी तरह भाग निगलती हैं, लेकिन एक बछड़ा दूसरी ओर भागने लगता है. आगे चलकर वह बाघ की चपेट में आ जाता है. यह देख बछड़े की मां किस प्रकार बाघ पर हमला कर उसे बाघ की चपेट से मुक्त कराती है. 

भाग खड़ा हुआ बाघ
वायरल हो रही इस वीडियो में साफ तौर पर देखा जा सकता है कि जैसे ही बाघ बछड़े को अपनी चपेट में लेता है, गाय वहां पर तेजी से दौड़ती हुई आ जाती है. इस दौरान गाय के गुस्से को देखते हुए बाघ वहां से भाग लेने में ही अपनी भलाई समझता है. बाघ के भागने के दौरान भी गाय उसका पीछा करती है, लेकिन वह पकड़ में नहीं आता है.
वायरल हो रहा वीडियो
उत्तराखंड से आया यह भयानक और दिल दहला देने वाली वीडियो सोशल मीडिया पर तेजी से वायरल हो रही है. हैरत की बात तो यह है कि लोगों ने इस हमले का वीडियो तो बना लिया, लेकिन किसी ने बछिया को बचाने के लिए कुछ नहीं किया. जानकारी हो कि एक सप्ताह पहले ही रिखणीखाल व धुमाकोट तहसील में बाघ ने हमला कर दो लोगों को अपना निवाला बना लिया था. इस घटना के बाद से ही वन विभाग की टीम लगतार इस क्षेत्र में गश्त कर रही है. लेकिन, बाघ उसकी पकड़ में अब तक नहीं आया है. 
यह भी पढ़ें : Watch : बाघ के जबड़े से गाय ने बछड़े को छुड़या, उत्तराखंड के पौड़ी से सामने आया खौफनाक वी​डियो