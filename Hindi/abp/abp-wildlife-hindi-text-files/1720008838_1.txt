MP News: मध्य प्रदेश (Madhya Pradesh) के कूनो नेशनल पार्क (Kuno National Park) में दुनिया के सबसे तेज शिकारी यानी चीते की सुरक्षा की चिंता भी एजेंसियों को सता रही है. इसके लिए वाइल्ड लाइफ कमांडो की तैनाती की जा रही है. कूनो में चीता को शिकारियों से बचाने के लिए जो वाइल्ड लाइफ कमांडो तैनात किया जाएगा वो एक विशेष प्रजाति की फीमेल डॉग है. इसे यहां तैनात किया जा रहा है. इस फीमेल डॉग को चंडीगढ़ (Chandigarh) के आईटीबीपी (ITBP) के नेशनल ट्रेनिंग सेंटर में 'कमांडो' ट्रेनिंग दी गई. इन्हें विशेष तौर पर चीतों को शिकारियों से बचाने की ट्रेनिंग दी गई.
चीतों की सुरक्षा के लिए कुत्ते को प्रशिक्षित किया गया
प्रधानमंत्री नरेंद्र मोदी के जन्मदिन पर नामीबिया से 17 सितंबर 2022 को आठ चीते भारत आ रहे हैं. मध्य प्रदेश के कूनो नेशनल पार्क में इन्हें प्रधानमंत्री नरेंद्र मोदी पिंजरे का लीवर खींच कर छोड़ेंगे. हैरानी की बात ये है कि इन चीतों की सुरक्षा के लिए एक फीमेल डॉल को प्रशिक्षित किया गया है. इन चीतों को नेशनल पार्क के एक खाड़ बंद बाड़े में रखा जाएगा. ये बाड़ा काफी बड़े इलाके में फैला होगा. चीतों को शिकारियों से बचाने के लिए एक अल्सीसियन फीमेल डॉग को 'कमांडो' बनाया गया है.
और भी कुत्तों को दी जा रही ट्रेनिंग
चंड़ीगढ़ से 22 किलोमीटर दूर भानू में आईटीबीपी के नेशनल ट्रेनिंग सेंटर में इस फीमेल अल्सीसियन डॉग को ट्रेंड किया गया. कूनो नेशनल पार्क में चीतों की सुरक्षा के लिए तैनात फीमेल डॉग का नाम इलू (ILU) है और इसकी उम्र पांच महीने बताई जाती है. इसके साथ ही यहां और भी कुत्तों को ट्रेनिंग दी जा रही है. इन कुत्तों को बिहार के वाल्मिकी टाइगर रिजर्व, बांदीपुर टाइगर रिजर्व, नागरहोल टाइगर रिजर्व, भद्रा टाइगर रिजर्व और कर्नाटक के काली टाइगर रिजर्व में तैनात किया जाएगा. माना जा रहा है कि सबसे बड़ी जिम्मेदारी इलू के पास है. उसे मध्य प्रदेश के कूनो नेशनल पार्क में चीतों की सुरक्षा के लिए तैनात किया जाएगा. इन्हें अलग-अलग जानवरों के खालों को पहचानना सिखाया गया है.
Bhopal News: पत्नी को वापस लाने शराब के नशे में ससुराल पहुंचा पति, मना करने पर चार महीने के बेटे की हत्या की
Dhar News: मध्य प्रदेश के धार जिले में लंपी वायरस का फैलना शुरू, गर्भवती गाय की मौत से हड़कंप