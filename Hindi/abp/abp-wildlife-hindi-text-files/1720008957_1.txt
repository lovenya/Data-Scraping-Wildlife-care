Firing at Dogs: कानपुर (Kanpur) में एक शख्स को कुत्तों का भौंकना इतना नागवार गुजरा कि उस व्यक्ति ने अपनी लाइसेंसी रिवाल्वर से दो कुत्तों को गोली मार (Firing at Dogs) दी. जिसमें एक कुत्ते की मौके पर मौत हो गई, वहीं दूसरा घायल हो गया. आनन-फानन में स्थानीय लोगों ने घायल कुत्ते को इलाज के लिए रायपुरवा स्थित पशु चिकित्सालय में भर्ती कराया. जहां पर उसका इलाज चल रहा है. काकादेव थाना क्षेत्र के सर्वोदय नगर में इलाके में ज्ञानेंद्र शर्मा नाम का एक फैक्ट्री मालिक रहता है. वह शनिवार देर रात जब अपने घर पहुंचा तो गली में मौजूद कुत्तों ने उसपर भौंकना शुरू कर दिया. इतने में गुस्साए ज्ञानेंद्र ने लाइसेंसी रिवाल्वर से मौजूद दो कुत्तों को गोली मार दी. 
गोली लगने से एक कुत्ते की मौके पर मौत हो गई जबकि दूसरा गंभीर रूप से घायल हो गया. घटना के समय आरोपी नशे में धुत बताया जा रहा है. आनन-फानन में क्षेत्रीय लोगों ने घायल कुत्ते को ले जाकर पशु चिकित्सालय में भर्ती कराया जहां पर उसका इलाज चल रहा है. इसके बाद नाराज मोहल्ले वालों ने इसकी जानकारी काकादेव थाने की पुलिस को दी. वहीं क्षेत्रीय निवासी गुड़िया ठाकुर ने बताया कि इलाके में रहने वाला ज्ञानेंद्र शर्मा उर्फ ज्ञानू ने गुस्से में आकर दो कुत्तों को गोली मार दी. इसमें एक कुत्ते की मौके पर ही मौत हो गई, जबकि दूसरा गंभीर रूप से घायल हो गया. जिसका इलाज अस्पताल में चल रहा है.
पुलिस ने आरोपी के खिलाफ दर्ज की शिकायत
एसीपी (स्वरूप नगर) मृगांक पाठक ने मीडिया को बताया कि काकादेव थाने को एक सूचना मिली थी. बताया गया था कि एक व्यक्ति द्वारा दो कुत्तों को गोली मार देने की बात सामने आई थी. सूचना मिलने के बाद तुरंत दोनों डॉग्स को हॉस्पिटल भेज दिया गया है जहां पर उपचार के दौरान एक की मौत हो गई थी. इस घटना को संज्ञान में ले लिया गया है और इस संबंध में काकादेव थाने में एक केस दर्ज किया है जिसमें कानूनी कार्रवाई की जा रही है. 
ये भी पढ़ें -
UP: लखीमपुर मामले में अंतरिम जमानत मिलने के बाद आशीष मिश्रा जेल से रिहा, यूपी-दिल्ली में रहने की इजाजत नहीं