Udaipur News: झीलों की नगरी उदयपुर (Udaipur) से पर्यटकों के लिए एक खुशखबरी आई है. यहां अब गुजरात के शेरों की दहाड़ गूंजने वाली है. साथ ही यहां जल्द ही शेर की सफारी भी शुरू होने वाली है. दरअसल, एनिमल एक्सचेंज प्रोग्राम के तहत शेरो को उदयपुर लाया जाएगा. एनिमल एकस्चेंग कार्यक्रम के तहत देशभर के चिड़ियाघर प्रबंधन एक दूसरे से संपर्क स्थापित करते हैं. इसके बाद जहां वन्यजीवों की संख्या बढ़ती है, तो उन्हें जरूरत वाले चिड़ियाघर में पहुंचाया जाता है. 
उदयपुर में शेर और शेरनी का जोड़ा भी इसी प्रोग्राम के तहत गुजरात से लाया जा रहा है. यहीं नहीं उदयपुर से भी गुजरात को वन्यजीव पहुंचाए जा रहे हैं. यह शेरों का जोड़ा गुजरात के जूनागढ़ स्थिति शक्करबाग प्राणी उद्यान से लाया जाएगा और उदयपुर के बायोलॉजिकल पार्क में रखा जाएगा. यहीं नहीं उदयपुर बायोलॉजिकल पार्क से गुजरात के शक्करबाग प्राणी उद्यान में लोमड़ी, हायना, जैकल, जंगली बिल्ली और चिंकारा के जोड़ें भेजे जाएंगे.
सज्जनगढ़ अभ्यारण्य में बनेगी लॉयन सफारी
इसकी अनुमति सेंट्रल जू अथॉरिटी ऑफ इंडिया से मिलने के बाद यह एक्सचेंज होगा. उदयपुर जिले में अभी लेपर्ड सफारी है, जो सलूंबर में जयसमंद क्षेत्र में स्थित है. इसके अलावा राजसमंद जिले में भी कुंभलगढ़ में जंगल सफारी है. इन दोनों जगहों पर बड़ी संख्या में पर्यटक पहुंचते हैं. ऐसे में अब शहर के पास लॉयन सफारी बनने जा रही है. शहर के पास सज्जनगढ़ अभ्यारण्य में यह सफारी बनेगी. इसके टेंडर का प्रोसेस चल रहा है. 
इस लॉयन सफारी के लिए बजट भी जारी हो चुका है. पहली बार में सफारी में तीन शेरों को छोड़ा जाएगा. इसके बाद अनुमति मिलने पर शेरों की संख्या बढ़ाई जाएगी. शहर के पास ही लॉयन सफारी मिलने से यहां बड़ी संख्या में पर्यटकों के आने की उम्मीद है.
ये भी पढ़ें-Beneshwar Dham Fair: बेणेश्वर धाम में उमड़ी भक्तों की भीड़, त्रिवेणी संगम में किया शाही स्नान, मेले का भी उठाया लुत्फ, देखें तस्वीरें