Gujarat Khijadiya Bird Sanctuary: गुजरात में जामनगर के पास खिजादिया बर्ड सैंक्चुअरी और उत्तर प्रदेश में बखिरा वाइल्डलाइफ सैंक्चुअरी को अंतरराष्ट्रीय महत्त्व की आद्रभूमि के रूप में चुना गया है. जिसके साथ ही भारत में रामसर स्थलों की कुल संख्या 47 से बढ़कर 49 हो गयी है. यह घोषणा ईरान के रामसर सचिवालय द्वारा इंटरनेशनल वेटलैंड्स डे के मौके पर की गयी जो कि प्रत्येक साल 2 फरवरी को मनाया जाता है.
रामसर टैग पाने वाली गुजरात की चौथी आद्रभूमि
खिजादिया जो मध्य एशियाई फ्लाईवे का हिस्सा है, रामसर टैग पाने वाली गुजरात की चौथी आद्रभूमि बन गयी है. इसके अलावा नालसरोवर पक्षी अभयारण्य, थोल वन्यजीव अभयारण्य और वाधवाना आर्द्रभूमि राज्य के अन्य रामसर स्थल हैं. दो को पिछले साल ही अप्रैल में शामिल किया गया था.
भारत में अब 49 रामसर साइट्स 
भारत में इस समय 49 रामसर स्थल हैं. ये 10.93 हेक्टेयर के इलाके में फैले हैं, जो दक्षिण एशिया में सबसे बड़ा इलाका है. विश्व आर्द्रभूमि दिवस का विषय ‘लोगों और प्रकृति के लिए आर्द्रभूमि के संबंध में कार्रवाई था. एक रामसर विज्ञप्ति में कहा गया है "उत्तर-पश्चिम भारत में महत्वपूर्ण जलपक्षी आवासों में से एक के रूप में, साइट निवासी जलीय और भूमि-आधारित की एक विस्तृत श्रृंखला के लिए प्रजनन, भोजन और बसने के मैदान प्रदान करती है.यह 125 जलपक्षी सहित 310 से अधिक पक्षी प्रजातियों के लिए आवास प्रदान करता है. 165,000 से अधिक व्यक्तिगत जलपक्षी गिने गए हैं. 
यह भी पढ़ें:-
UP Election 2022: क्या टिकट कटने के बाद BJP छोड़ देंगी स्वाति सिंह? मंत्री ने खुद दिया जवाब
UP Election 2022: 'मैं हेमा मालिनी नहीं बनना चाहता', जानें- RLD प्रमुख जयंत चौधरी ने ऐसा क्यों कहा