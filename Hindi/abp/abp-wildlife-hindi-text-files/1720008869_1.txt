Udaipur News: राजस्थान का उदयपुर (Udaipur) जिला जहां राजस्थान का सबसे बड़ा जंगल क्षेत्र है, इसलिए यहां कई वन्यजीव हैं. इसी जिले के पास राजसमन्द जिला है, जो संभाग में आता है. यहां कुम्भलगढ़ वन्यजीव अभयारण्य है, जो राजस्थान का 5वां टाइगर रिजर्व प्रस्तावित है. इसी कुम्भलगढ़ अभयारण्य में आज 1 अक्टूबर से जंगल सफारी शुरू हो गई है. अब यहां पर्यटक जिप्सी में सवार होकर यहां रहने वाले पैंथर सहित अन्य वन्यजीवों को करीब से निहार पाएंगे. बता दें कि नवरात्रि के बाद सीजन की शुरुआत हो जाएगी. हजारों की संख्या में उदयपुर और राजसमन्द में पर्यटक आएंगे. इसी को लेकर यह जंगल सफारी इस समय शुरू की गई है.
जंगल सफारी को पूरा करने में लगेगा इतना समय
कुंभलगढ़ वन्यजीव अभ्यारण में जंगल सफारी का 22 किलोमीटर का लंबा ट्रैक है, इस ट्रैक में जिप्सी की सहायता से जंगल सफारी होती है. 22 किलोमीटर के इस ट्रेक को पूरा करने के लिए ढाई घंटे का समय लगता है. कच्ची पगडंडियों के बीच घने जंगल से होते हुए पर्यटक गुजरते हैं. मानो ऐसा लगता है कि अफ्रीका के घने जंगलों से भी ज्यादा घने जंगल में आ चुके हैं. जिप्सी पूरी तरह से सुरक्षित रहती है ,इसी कारण अब तक कोई भी किसी प्रकार की जनहानि सामने नहीं आई है. बता दें कि पिछले 3 महीनों से जंगल सफारी बंद थी, क्योंकि बारिश का सीजन चल रहा था. अब जब मानसून अलविदा कह चुका है तो यह सफारी शुरू कर दी गई है.
GRAP For Pollution Control: 1 अक्टूबर से लगने वाले GRAP नियमों का भिवाड़ी में औद्योगिक संगठन ने किया विरोध, बताई ये वजह
यह रहेगा जिप्सी का किराया
जंगल सफारी करने आने वालों के लिए सफारी एसोसिएशन की तरफ से जिप्सी की दरें भी तय की गई हैं. पहले एक जिप्सी का किराया तो 2400 था, जो अब बढ़कर 2500 रुपए हो चुका है. इसके अलावा पर्यटकों को इको गाइड के 350 रुपए, जिप्सी एंट्री फीस 285 रुपए देने होंगे. जंगल सफारी दो टाइम यानी एक बार सुबह और एक बार शाम को होती है.
Crop Insurance: फसल में नुकसान होने पर तुरंत घुमायें ये हेल्पलाइन नंबर, सीधा बीमा कंपनियों तक पहुंचेगी बात