Uttarakhand News:  उत्तराखंड (Uttarakhand) के बागेश्वर (Bageshwar) में जंगलों में फिर से आग (Forest Fire) से जलने लगी है. जिससे वातावरण में धुंआ फैल गया है. लोगों को आंखों में जलन और सांस लेने में दिक्कत हो रही है. पर्यावरण संरक्षण और संवर्धन की बात करने वाला वन विभाग आग पर काबू नहीं पा सका है. विभाग केवल बारिश का इंतजार करता नजर आ रहा है.
पर्यावरण दिवस पर भी सुरक्षित नहीं जंगल
जिले में वन विभाग समेत जिला प्रशासन ने बीते रोज पर्यावरण दिवस मनाया. इस दौरान जंगल भी जल रहे थे. पर्यावरण दिवस पर भी जिले के जंगल सुरक्षित नहीं रहे. लगातार धधक रहे जंगलों के कारण उमस भरी गर्मी हो रही है. वातावरण में भी धुंध फैलने लगी है. इससे लोगों की आंखों में जलन पैदा होने लगी है. जंगल की आग के कारण वातावरण में धुआं फैल गया. मनकोट समेत जिले के अन्य स्थानों पर भी जंगल जल रहे हैं. जिससे इमारती लकड़ी जलकर खाक होने लगी है. वन्य जीव भी संकट में आ गए हैं. लोगों ने कहा कि 15 जून तक वनाग्निकाल रहता है. लेकिन वन विभाग बारिश पर निर्भर हो गया है.
Rudrapur Crime: रुद्रपुर में मां ने नवजात बच्ची को उतारा मौत के घाट, बाद में खुद पेड़ से लटक कर दी जान
जल चुके हैं 250 हेक्टेयर जंगल 
पिछले दिनों लगी आग भी बारिश ने ही बुझाई थी जबकि विभाग ने लाखों का बजट व्यय किया था. 250 हेक्टेयर से अधिक के जंगल अब तक जल चुके हैं और अभी तक 163 घटनाएं हो चुकी है. वहीं प्रभागीय वनाधिकारी हिमांशु बागरी ने कहा कि वनों को बचाने के लिए हर संभव प्रयास किए जा रहे हैं. आग लगने की सूचना मिलते ही कर्मचारियों को उक्त स्थानों में भेजा जा रहा है जंगलों की आग पर काबू पाने का पूरा प्रयास हो रहा है.
ये भी पढ़ें -
Azamgarh में BJP के लिए सपा के किले को भेदना मुश्किल, जानें- यहां कितना मजबूत रहा है मुलायम परिवार