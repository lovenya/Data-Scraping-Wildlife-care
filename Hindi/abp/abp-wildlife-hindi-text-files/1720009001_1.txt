Aligarh Crime News: अलीगढ़ (Aligarh) में बेज़ुबान अवारा कुतिया की बेरहमी से मार-मार के हत्या (Murder) कर दी गई. पहले तो उस लात मारी फिर लाठी-डंडे मारे और जब वह उससे भी नहीं मरी तो गले में फंदा डाल कर जमीन पर घसीटा जिससे उसकी मौत हो गई. कुतिया को मारने का आरोप बरकत और बशीर नाम के दो शख्स पर लगा है. ये दोनों घर पर मुर्गी फार्म चलाते हैं. घटना का वीडियो सोशल मीडिया (Social Media) पर भी वायरल हो गया जिसके बाद पुलिस ने दोनों आरोपियों के खिलाफ मामला दर्ज कर उनके खलाफ निरोधात्मक कार्रवाई भी की कर दी है. घटना मंगलवार को कोतवाली क्षेत्र के गांव भुजपुरा में हुई है.
इलाके के रहने वाले मोहम्मद अमीर ने भी इस घटना के बारे में बताया, 'य़ह मेरे मोहल्ले में हुआ है. मैंने देखा कि कुतिया के रोने की आवाज आ रही थी जिस कुतिया को मारा गया वह गर्भवती थी.' अमीर ने बताया कि बशीर और बरकत मुर्गी फार्म चलाते हैं लेकिन यहां मुर्गी फार्म चलाने की इजाजत नहीं है. उनके घर में कुतिया घुस गई और उसने मुर्गी को पकड़ लिया, जिस वजह से नाराज होकर दोनों ने कुतिया की हत्या कर दी. घटना का सीसीटीवी फुटेज भी मौजूद है जिसमें दोनों कुतिया को घसीटते और लातों से मारते नजर आ रहे हैं. इस घटना के बाद से स्थानीय लोग भी नाराज और दुखी हैं.
पुलिस ने लिया यह एक्शन
कुतिया की हत्या से आहत लोगों ने पुलिस को इस घटना की जानकारी दी. इस घटना पर केस दर्ज किया जा चुका है. वहीं इस मामले में सीओ अभय पांडे ने बताया कि नगर क्षेत्र के भुजपुरा चौकी के अंतर्गत एक आवारा कुतिया को दो लोगों के दौरा पीटा गया जिससे उसकी मौत हो गई. दोनों के खिलाफ केस दर्ज कर दिया गया है. आगे की कानूनी कार्रवाई की जा रही है. 
ये भी पढ़ें -
UP Politics: यूपी में उपचुनाव के एलान के बाद नितिन गडकरी से मिले जयंत चौधरी, क्या हैं सियासी संकेत?