Udham Singh Nagar News: पिछले दिनों मानव और वन्यजीव संघर्ष की घटना में हुई मौतों के बाद खटीमा में वन विभाग सतर्क हो गया है. जंगल किनारे बसी बस्तियों के लिए एडवायजरी जारी की गई है. एडवायजरी में वन विभाग की तरफ से ग्रामीणों को अकेले नहीं जाने की सलाह दी गई है. जंगल से सटे आबादी क्षेत्रों में ग्रामीणों को जागरूक करने के लिए जनप्रतिनिधियों की मदद ली जा रही है. वन विभाग ने मानव और वन्यजीव संघर्ष की घटना रोकने के लिए जारी की गई एडवाइजरी को सख्ती से लागू करने का फैसला किया है.
मानव-वन्यजीव संघर्ष की घटना को रोकने के लिए उपाय
वन अधिकारियों ने जंगल से सटे गांवों के जनप्रतिनिधियों को मुहिम में शामिल किया है. चांदा, बंनगवा, जमोर, भलईया, हल्दी, सरपुरा और बकुलिया गांव के ग्राम प्रधानों को समझाया जा रहा है. घर घर जाकर ग्रामीणों को सुबह आठ बजे से पहले और शाम पांच बजे के बाद जंगल में ना जाने और गांव के आसपास जंगली जानवर दिखने पर तत्काल वन अधिकारियों को सूचित करने की सलाह दी जा रही है. वन क्षेत्राधिकारी सुखदेव सिंह मुनि ने बताया कि सुरई रेंज में गुलदार और बाघ सहित विभिन्न जंगली जानवरों की संख्या काफी बढ़ चुकी है.
जंगल से सटे आबादी क्षेत्रों में ग्रामीणों के लिए एडवायजरी
जंगली जानवरों के आबादी में घुसने से मानव वन्यजीव संघर्ष की घटनाएं बढ़ रही हैं. पिछले दिनों बाघ ने हमला कर बाघ ने युवक को मारा डाला था. युवक जंगल में लकड़ी लेने गया था. मानव और वन्यजीव संघर्ष की घटनाओं को रोकने के लिए वन विभाग जंगल किनारे बसे आबादी क्षेत्रों के जनप्रतिनिधियों की मदद से ग्रामीणों को जागरूक कर रहा है. ग्रामीणों को समझाया जा रहा है कि अकेले गैर जरूरी काम के जंगल नहीं जाएं. जरूरत पड़ने पर जंगल में ग्रुप बनाकर सुबह 8 बजे के बाद और शाम 5 बजे से पहले जाएं. ग्रामीणों को बताया जा रहा है कि जंगली जानवर गांव के आसपास दिखने पर फौरन वन विभाग को सूचित करें ताकि मानव और वन्यजीव संघर्ष की घटनाओं को रोका जा सके. खटीमा उधम सिंह नगर जनपद यूपी से लगी सीमांत तहसील है.
UPSSSC PET Result 2022: 15 जनवरी तक आएगा PET 2022 का परिणाम, खत्म हुआ 25.11 लाख छात्रों का इंतजार