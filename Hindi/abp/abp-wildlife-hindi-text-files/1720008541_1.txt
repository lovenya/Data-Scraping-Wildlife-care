बक्सर: बिहार के बक्सर में एक युवक ने अनोखी मिसाल पेश की है. युवक का नाम हरिओम है जो बक्सर का रहने वाला है. उसे बेजुबानों से इतना प्रेम है कि अब तक लगभग 3000 के आसपास सांपों की जान बचाई है. उसने शनिवार को बक्सर के अहिरौली में पहला निजी रेस्क्यू सेंटर खोला. सेंटर का नाम 'नेचर वाइल्ड लाइफ केयर' रखा गया है. उसने इसकी शुरुआत अपने कुछ मित्रों के सहयोग से की है. 
12 वर्ष की उम्र से बचा रहा बेजुबानों की जिंदगी
बताया जाता है कि हरिओम 12 साल की उम्र से ही यह काम कर रहा है. इसके बारे में उसने प्रशिक्षण भी लिया है. किराए पर जमीन लेकर निजी रेस्क्यू सेंटर की शुरुआत की है. हरिओम जहरीले सांपों को पकड़कर सुरक्षित स्थानों पर पहुंचाता है. 
हरिओम ने कहा- "पहले मैं सिर्फ सांपों को बचाता था लेकिन, अब कोई भी घायल जानवर होगा, उसकी सेवा यहां डॉक्टरों के द्वारा की जाएगी जिसकी ट्रेनिंग भी मैं ले रहा हूं. इसके लिए एक पशु चिकित्सक भी मौजूद रहेंगे. कहीं भी किसी को भी कोई जानवर खतरे में दिखे तो हमारे निजी नंबर पर 8789042874 संपर्क कर सकते हैं. साथ ही लोगों से आग्रह है कि लोग हमारी इस कार्य में मदद करें". 
यह भी पढ़ें- Bihar News: शराब के धंधेबाजों की अब खैर नहीं, पटना में अलग-अलग कंपनियों ने दिया ड्रोन का डेमो, जानें खासियत
शनिवार को 'नेचर वाइल्ड लाइफ केयर' का उद्घाटन किया गया. इस मौके पर रायपुर के कांग्रेस विधायक विश्वनाथ राम, पूर्व विधायक श्रीकांत पाठक, भूतपूर्व सैनिक संघ के जिला अध्यक्ष हरेंद्र तिवारी, शाहाबाद भोजपुरिया सम्मान समिति के अध्यक्ष श्रीकृष्ण चौबे, कामेश्वर पांडेय, बजरंगी मिश्रा और समाजसेवी गिट्टू तिवारी मौजूद रहे.
यह भी पढ़ें- Jitan Ram Manjhi Controversy: मदन मोहन झा के बयान पर भड़का HAM, कहा- मांझी पर उंगली उठाने की कांग्रेसियों की 'औकात' नहीं