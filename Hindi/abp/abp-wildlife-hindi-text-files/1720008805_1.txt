Uttarakhand News: नैनीताल चिड़ियाघर (Nainital Zoo)  से एक बाघिन और एक बाघ को गुजरात (Gujarat) के जामनगर (Jamnagar) के चिड़ियाघर में शिफ्ट किया गया है. इन दोनों बाघों को रिलायंस इंडस्ट्रीज (Reliance Industires) के चिड़ियाघर में शिफ्ट किया गया है. अब बाघिन शिखा (Tigress Shikha) और बाघ बेताल (Tiger Baital) यहां की शोभा बढ़ाएंगे. उत्तराखंड (Uttarakhand) में बाघों की बढ़ती संख्या के बीच राष्ट्रीय चिड़ियाघर प्राधिकरण (National Zoo Authority) ने यह अनुमति दी. 
चार महीने के बाद हुआ ट्रांसफर
अब तक ये बाघ-बाघिन नैनीताल स्थित गोविंद बल्लभ पंत चिड़ियाघर में पर्यटकों के आकर्षण का केंद्र थे, लेकिन अब उन्हें ट्रांसफर किया गया है. मिली जानकारी के मुताबिक, 2 अप्रैल 2022 से बाघों के ट्रांसफर की प्रक्रिया चल रही थी जिसकी प्रक्रिया हाल ही में पूरी हुई है. चीफ वाइल्ड लाइफ वार्डन से अनुमति मिलने के बाद दोनों ही बाघों को यहां से शिफ्ट किया गया है.
Raksha Bandhan 2022: रक्षाबंधन पर CM योगी का एलान- त्योहार के दिन बस में मुफ्त में सफर कर सकेंगी महिलाएं
उत्तराखंड में फिलहाल 422 बाघ-बाघिन हैं
बकायदा गुजरात से इन दोनों बाघों को ले जाने के लिए स्पेशल टीम और गाड़ी नैनीताल पहुंची थी. बाघिन शिखा की उम्र तीन साल है और बाघ बेताल की उम्र 15 साल है.  मुख्य वन्य जीव प्रतिपालक उत्तराखंड समीर सिन्हा ने जानकारी दी. बता दें कि गुजरात के जामनगर में रिलायंस इंडस्ट्रीज दुनिया का सबसे बड़ा चिड़ियाघर बनाने जा रही है. यह 425 एकड़ का क्षेत्र में फैला होगा. वहीं, उत्तराखंड में बाघों की संख्या बात करें तो फिलहाल यहां 442 बाघ-बाघिन हैं. उन्हें राज्य की धरोहर और पहचान माना जाता है. देश-विदेश से पर्यटक उनके दीदार के लिए आते हैं. 
ये भी पढ़ें -
Tiranga Yatra: 'तिरंगा के बहाने दंगा करा सकती है बीजेपी', अखिलेश यादव का संगीन आरोप