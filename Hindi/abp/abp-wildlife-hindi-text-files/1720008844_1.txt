Happy Birthday PM Modi: प्रधानमंत्री नरेंद्र मोदी (PM Narendra Modi) का कल यानि 17 सितंबर को अपना 72वां जन्मदिन मनाएंगे. इस अवसर पर देशभर में कई कार्यक्रमों का आयोजन किया जाएगा. बीजेपी (BJP) साल 2014 से प्रधानमंत्री नरेंद्र मोदी का जन्मदिन 'सेवा दिवस' के रूप में मनाती रही है और इस अवसर पर सेवा संबंधी क्रियाकलापों का आयोजन करती रही है. इस साल प्रधानमंत्री नरेंद्र मोदी देश के वन्यजीवों (Wildlife) को बढ़ावा देने के लिए मध्य प्रदेश (Madhya Pradesh) के राष्ट्रीय उद्यान में नामीबिया से लाए गए चीतों (Cheetahs) को छोड़ेंगे और महिला स्वयं सहायता समूहों के साथ बातचीत भी करेंगे.
पीएम मोदी शनिवार को अपने 72 वें जन्मदिन पर मध्य प्रदेश की यात्रा करेंगे और उनकी पार्टी रक्तदान, गरीबों और विकलांगों की मदद करने और स्वच्छता उपायों जैसी राष्ट्रव्यापी अभियान की शुरुआत करेगी. बीजेपी महासचिव अरुण सिंह ने कहा कि एक राज्य में पार्टी के पदाधिकारी कार्यक्रम के तहत एक दिन के लिए अपनी भाषा और संस्कृति को बढ़ावा देने के लिए किसी अन्य राज्य को गोद लेंगे. वहीं इस अवसर पर प्रधानमंत्री को मिले उपहारों की ई-नीलामी शनिवार से शुरू होगी और नीलामी से प्राप्त राशि का उपयोग स्वच्छ गंगा अभियान 'नमामि गंगे' के लिए किया जाएगा. 
पीएम के जन्मदिन आयोजित किए जाएंगे ये कार्यक्रम
पीएम मोदी कल अपने जन्मदिन के अवसर पर कुनो नेशनल पार्क में आठ चीतों को छोड़ेंगे और उसके बाद कराहल (श्योपुर) में महिला एसएचजी सदस्यों और सहायता समूह (एसएचजी) की बैठक में भी भाग लेंगे. प्रधानमंत्री कार्यालय ने कहा कि जंगली चीतों को नेशनल पार्क में छोड़ना भारत के वन्यजीवों और इसके आवास को पुनर्जीवित करने और विविधता लाने के उनके प्रयासों का हिस्सा है. 
हर साल पीएम के जन्मदिन पर कुछ खास
2014 में नरेंद्र मोदी के देश का सर्वोच्च कार्यकारी पद संभालने के बाद से उनके जन्मदिन पर सेवा संबंधी क्रियाकलापों का आयोजन होता रहा है. जिन्हें विभिन्न मंत्रालय और राज्य सरकारें विशेष रूप से बीजेपी द्वारा संचालित किया गया है. 
2021: कोरोना महामारी से निपटने के लिए 2.5 करोड़ से अधिक कोविड वैक्सीन खुराक दी गई, जो एक रिकॉर्ड है. 
2020: देश भर में COVID-19 की चिंताओं के बीच बीजेपी ने लोगों की मदद के लिए 'सेवा' (कल्याण) कार्यक्रमों पर ध्यान केंद्रित किया. 
2019: प्रधानमंत्री ने गुजरात में दिन बिताया. उन्होंने पहली बार 138.68 मीटर की ऊंचाई तक पहुंचने वाले नर्मदा नदी बांध के ऐतिहासिक स्थल को देखने के लिए सरदार सरोवर बांध का दौरा किया.
2018: उन्होंने अपने लोकसभा क्षेत्र वाराणसी का दौरा किया. उन्होंने एक स्कूल का दौरा किया और छात्रों से बातचीत की. उन्होंने काशी विश्वनाथ मंदिर का भी दौरा किया.
2017: प्रधानमंत्री ने गुजरात में सरदार सरोवर बांध का उद्घाटन किया. उन्होंने वायु सेना के मार्शल अर्जन सिंह के परिवार से भी उनके निधन पर शोक व्यक्त करने के लिए मुलाकात की.
2016: उन्होंने एक समारोह में भाग लेने के लिए अपने गृह राज्य में नवसारी का दौरा किया, जहां विकलांग व्यक्तियों को सहायता वितरित की गई थी. उन्होंने लिमकेड़ा में आदिवासियों के साथ भी समय बिताया और बाद में दाहोद जिले के सूखे क्षेत्र में पेयजल और सिंचाई परियोजनाओं का उद्घाटन किया.
2015: प्रधानमंत्री ने 1965 के भारत-पाक युद्ध की स्वर्ण जयंती को चिह्नित करने के लिए एक सैन्य प्रदर्शनी शौर्यंजलि का दौरा किया था. प्रधानमंत्री अक्सर अपने जन्मदिन पर अपनी मां हीराबेन का आशीर्वाद लेने के लिए गुजरात जाते हैं.
इसे भी पढ़ेंः-
SCO Summit 2022: खाद्य संकट, यूक्रेन युद्ध और आपसी सहयोग... जानें SCO समिट में क्या बोले PM मोदी
Common Dress Code: कॉमन ड्रेस कोड पर सुनवाई से सुप्रीम कोर्ट ने किया इनकार, कहा- ये तय करना हमारा काम नहीं