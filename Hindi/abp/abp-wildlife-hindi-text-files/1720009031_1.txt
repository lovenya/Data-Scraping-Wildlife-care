Tiger Viral Video: लगातार बढ़ रही आबादी के कारण एक ओर इंसानी बस्तियां जंगल के मुहाने पर पहुंच गई हैं. वहीं विकास में राह एक शहर को दूसरे शहर से जोड़ने के लिए इन दिनों जंगलों का सीना चीर कर नेशनल हाईवे बनाए जा रहे हैं. जिसके कारण आए दिन हमें जंगली जानवरों के साथ इंसानों की मुठभेड़ देखने को मिलती रहती है. हाल ही में कतर्नियाघाट वन्यजीव अभयारण्य में भी हमें ऐसा ही नजारा देखने को मिला. जिसे देख यूजर्स दंग रह गए हैं.
आमतौर पर शेर, बाघ, चीते और तेंदुए जंगली बिल्लियों की श्रेणी में आते हैं. जो काफी खुंखार होते और अपने शिकार को बड़ी ही बेरहमी से मौत के घाट उतार देते हैं. जंगल में एकतरफा इनका ही राज चलता है. दूसरा कोई जानवर इनसे टकराने की हिम्मत नहीं रखता है. फिलहाल प्यास लगने पर दूसरे जानवरों की तरह ही इन्हें भी पानी की तलाश करते देखा जाता है. ऐसे में सोशल मीडिया पर कई वीडियो देखे जाते हैं. जिसमें इन खूंखार जीवों को नदी या फिर तालाब किनारे पानी पीते देखा जाता है.

The road stopper !! From Katarniaghat WLS. @aakashbadhawan pic.twitter.com/etxOeJLF5B
— Parveen Kaswan, IFS (@ParveenKaswan) May 1, 2023



सड़क किनारे पानी पी रहा बाघ
फिलहाल इन दिनों एक वीडियो तेजी से वायरल हो रहा है. जिसमें कतर्नियाघाट वन्यजीव अभयारण्य के बीच से गुजर रहे नेशनल हाईवे पर एक बाघ को बारिश के बाद इकट्ठा पानी को पीते देखा जा रहा है. जिसे देख हर किसी के पसीने छूट गए हैं. वीडियो को आईएफएस अधिकारी परवीन कासवान ने अपने ट्विटर अकाउंट से पोस्ट किया है. वीडियो में बाघ एक ओर जहां बाघ पानी पीते नजर आ रहा है. वहीं दूसरी ओर सड़क से गुजर रहे वाहनों को उससे दूरी बनाकर खड़े देखा जा रहा है.
यूजर्स को लुभा रहा वीडियो
इस तरह सड़क पर जाम लगाकर पानी पी रहे बाघ का वीडियो सोशल मीडिया पर तहलका मचा रहा है. जिसने ज्यादातर यूजर्स का ध्यान अपनी ओर खींचा है. जिसे खबर लिखे जाने तक सोशल मीडिया पर 60 हजार से ज्यादा बार देखा जा चुका है. वहीं यूजर्स लगातार अपने रिएक्शन कमेंट कर रहे हैं. कुछ यूजर्स ने वीडियो को काफी शानदार बताया है. वहीं कुछ यूजर्स ने लोगों की सराहना करते हुए लिखा कि जंगली जानवर को बिना डराए इंतजार करते लोगों ने बेहद सराहनीय काम किया है.
यह भी पढ़ेंः बंदूक नहीं पेड़ की डाल की नोंक पर दुकान लूटने पहुंचा शख्स, वीडियो देख हंसी पर नहीं होगा काबू