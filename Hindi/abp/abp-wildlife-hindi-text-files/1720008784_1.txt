Tiger Caught in Bahraich: यूपी (Uttar Pradesh) के बहराइच​​ (Bahraich) में कतरनिया घाट वन्य जीव क्षेत्र (Katarnia Ghat wildlife area) के मझरा बीट से वन विभाग की टीम (Forest Department) ने एक नर टाइगर को पकड़ने में सफलता पाई है. इस नर टाइगर ने मझरा बीट में आतंक मचा रखा था. यह 6 दिन पहले एक मंदिर के साधू को अपना निवाला बना चुका था जिसके बाद वन विभाग ने टाइगर को पकड़ने के लिए कैमरा और पिजड़ा भी लगाया था. वन कर्मी जान जोखिम में डालकर लगातार निगरानी कर रहे थे. आखिरकार नर टाइगर वन विभाग के पिजड़े में फंस गया. वनकर्मी द्वारा  टाइगर को पकड़कर फिलहाल कतरनिया घाट रेंज लाया गया है जहां डॉक्टर उसकी मेडिकल जांच कर रहे हैं.
दूसरे को पकड़ने का प्रयास जारी
बता दें कि कतरनिया घाट के मझरा बीट में पिछले 2 सालों से दो टाइगर ने दहशत मचा रखी थी और कई लोगो को अपना निवाला बनाया था. इसकी वजह से ग्रामीणों की वन विभाग से लगातार नाराजगी बढ़ रही थी. बीती रात वन विभाग ने पिजड़ा लगाया था और एक टाइगर को पकड़ लिया गया है. दूसरे टाइगर को पकड़ने के लिए वन विभाग की टीम लगातार प्रयास में जुटी है. वन विभाग के अधिकारियों ने लोगों से दूसरे टाइगर के पकड़े जाने तक घर से झुंड में निकलने की अपील की है.
Udaipur Murder Case: उदयपुर की घटना को लेकर योगी के मंत्री दानिश आजाद अंसारी का बड़ा बयान, किया ये दावा
अपर मुख्य वन संरक्षक ने क्या बताया
प्रोजेक्ट टाइगर यूपी के अपर मुख्य वन संरक्षक कमलेश कुमार ने बताया, एक सप्ताह में जंगल के बाहर के क्षेत्रों में तीन-चार ऐसी घटनाएं हो गई हैं जिसमें टाइगर द्वारा तीन लोगों को मार दिया गया है. इसका एक ज्वाइंट ऑपरेशन चलाया जा रहा था. उसको यहां के बिल्डर एक्टर और डीएफओ साहब देख रहे थे और उसी को देखने के लिए लखनऊ से मैं भी आया था. शुरू से हम ये देख रहे थे कि बड़ी मेहनत और सफलतापूर्वक इस ऑपरेशन को चलाया जा रहा था. ड्रोन लगाए गए थे. जगह जगह पर जहां भी जरूरत थी पिंजरे लगाए गए थे.


ग्रामीणों ने दिया पूरा सहयोग-अपर मुख्य वन संरक्षक
अपर मुख्य वन संरक्षक ने आगे बताया कि, एक अच्छी खबर ये है कि उसमें से एक टाइगर को आज पिंजरे में पकड़ लिया गया है. इसकी उम्र तीन से चार साल है और यह एक नर टाइगर है. दूसरे टाइगर को पकड़ने की कोशिश की जा रही है. उसको भी पिंजरे द्वारा पकड़ने की कोशिश की जा रही है. यहां एक अच्छी बात ये रही कि इतनी घटनाएं होने के बाद भी ग्रामीणों ने पूरा सहयोग दिया. अगर दूसरा टाइगर भी पकड़ा जाता है तो हमारा ये ऑपरेशन सफलता पूर्वक सम्पन्न हो जाएगा. 
Allahabad High Court की अहम टिप्पणी, कहा- यूपी में अहम पदों पर बैठे लोकसेवकों को जांच करना तक नहीं आता