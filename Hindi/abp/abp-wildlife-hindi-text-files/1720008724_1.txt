UP News : उत्तर प्रदेश (Uttar Pradesh) के मुजफ्फरनगर (Muzaffarnagar) की पॉश कॉलोनी के एक मकान से 60 सांप और बड़ी संख्या में सांप के अंडे निकलने के बाद इलाके में दहशत फैल गई. घबराए हुए लोगों ने सांप को पकड़ने के लिए सपेरों को बुलाया. इसके बाद कई घंटों तक मशक्कत करने पर इन सांपों को पकड़ा जा सका. सांपों को जंगल में छोड़ दिया गया है. 

घटना मुज़फ्फरनगर के खतौली तहसील क्षेत्र की अशोक विहार आवास विकास कॉलोनी की है जहां रंजीत सिंह नाम के व्यक्ति ने अपना मकान किराए पर दे रखा है. इस मकान में पिछले दो-तीन दिनों से इक्का-दुक्का सांप निकल रहे थे जिन्हें पकड़वाकर जंगल में छुड़वा दिया गया था, लेकिन बुधवार को कॉलोनी में उस वक्त सनसनी फैल गई जब इस मकान के बाथरूम से सांपों का निकलना शुरू हुआ.
UP Government Job: उत्तर प्रदेश बिजली विभाग में निकली भर्ती, इस तारीख से शुरू होंगे आवेदन, जानें सभी डिटेल्स
इलाके में है गंदगी का ढेर
 सांप निकलता देखकर स्थानीय लोगों ने संपेरे को बुलाया. इसके बाद सबसे पहले बाथरूम और रसोई की फर्श तोड़ी गई. फर्श तोड़ने के बाद जो हुआ उसने लोगों को सन्न कर दिया क्योंकि यहां सांप के 60 बच्चे और लगभग 75 अंडों के खोल मिले. सांपों को जंगल में छुड़वा दिया गया है. लेकिन इतनी बड़ी संख्या में सांपों के निकलने से कॉलोनी में दहशत का माहौल है. कॉलोनी के निवासियों ने बताया कि जिस घर से सांप निकले हैं वह ई ब्लॉक में मौजूद है जहां गंदगी का अम्बार लगा हुआ है, वहां जल निकासी की उचित व्यवस्था नहीं है और न ही सीवेज चालू हुआ है और शायद इसी वजह इतनी बड़ी संख्या में यहां से सांप निकले हैं.
ये भी पढ़ें -
Shri Krishna Janmabhoomi: 13.37 एकड़ भूमि को मुक्त कराने की याचिका पर मथुरा कोर्ट आज सुना सकती है फैसला