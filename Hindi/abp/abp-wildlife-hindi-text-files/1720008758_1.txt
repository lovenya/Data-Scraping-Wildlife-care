Maharashtra News: महाराष्ट्र (Maharashtra) की उद्धव ठाकरे (Uddhav Thackeray) सरकार ने प्रदेश वासियों को दो नई वाइल्ड लाइफ सेंचुरी(वन्यजीव अभ्यारण्य (wildlife sanctuaries)  का तोहफा दिया है.  सरकार ने जलगांव और गढ़चिरौली में दो नई वाइल्ड लाइफ सेंचुरी बनाने के प्रस्ताव को मंजूरी दे दी है. सोमवार को राज्य वन्यजीव बोर्ड(SBWL) ने एक बैठक में दो नए अभ्यारण्यों को मंजूरी दी, इस बैठक की अध्यक्षता सीएम उद्धव ठाकरे ने की.
इन जगहों पर बनाई जाएंगी सेंचुरी
समिति के एक सदस्य किशोर रिठे न कहा कि एक सेंचुरी जलगांव जिले के मुक्ताईनगर के मुक्ताई भवानी में जबकि दूसरी सेंचुरी  गढ़चिरौली जिले के कोलामरका में बनेगी. मुक्ताई भवानी का अभयारण्य 122 वर्ग किमी में फैला होगा और यह मेलघाट और यवल के बीच स्थित है. मेलघाट से बाघ अक्सर यहां प्रजनन के लिए आते हैं. वहीं दूसरी सेंचुरी कोलामरका 22 जंगली भैंसों का घर है. SBWL ने महेंद्री में एक और अभ्यारण्य बनाने का प्रस्ताव रखा ता, लेकिन मुख्य वन्यजीव वार्डन ने कहा कि इस पर बाद में फैसला लिया जाएगा.
SBWL ने 12 नए संरक्षण रिजर्व को दी मंजूरी
SBWL ने 12 नए संरक्षण रिजर्व को मंजूरी दी है जो 692.74 वर्ग किलोमीटर के क्षेत्र को कवर करते हैं और धुले जिले के चिवतीबाड़ी और अलादरी, नासिक जिले के कलवान, मुरगड, त्र्यंबकेश्वर, इगतपुरी, कोल्हापुर में मसाई पत्थर, नागपुर में मोगर कासा, सतारा के डेयर खुर्द, पुणे के भोर, रायगढ़ के रोहा और रायगढ़ में स्थित हैं. इसके अलावा  SBWL ने 18 और भंडार प्रस्तावित किए हैं. SBWL ने मयूरेश, बोर, न्यू बोर, एक्सटेंडेड बोर, नारनला, लोनार, गुगामाल, येदशी-रामलिंगघाट, नायगांव-मयूर और येदशी-रेहेकुरी के कुछ क्षेत्रों को महत्वपूर्ण वन्यजीव आवास घोषित किया है.
यह भी पढ़ें:
Maharashtra: 100 साल बाद बदला गया मुंबई के पुलिस कमिश्नर का कार्यालय, अब ये होगा दफ्तर का नया पता
Mumbai News: कोरोना के बढ़ते मामलों के बीच कॉलेज फिर से खुलने को तैयार, मास्क लगाने के लिए किया जा रहा जागरुक