MP News: रातापानी देश का पहला अभयारण्य बनने जा रहा है जिसमें नेशनल पार्क की तर्ज पर वन्य प्राणी अस्पताल की सुविधा होगी. रातापानी अभ्यारण में शाकाहारी और मांसाहारी जंगली जीव जंतुओं की बीमारी का निराकरण तत्काल प्रभाव से कराया जा सकेगा. अधिकारियों ने बताया कि रातापानी अभयारण्य में वेटरनरी डॉक्टरों की हर समय उपलब्धता रहेगी. अभी तक दुर्घटना की स्थिति में वन्य प्राणियों का इलाज करने के लिए भोपाल वन विहार से डॉक्टरों को बुलाना पड़ता था या जीव जंतुओं को भोपाल वन विहार के अस्पताल में ट्रांसफर करना पड़ता था.
देश का पहला अभ्यारण्य बनने जा रहा रातापानी 
अब दुर्घटना होने या बीमार पड़ने पर रातापानी अभ्यारण में जंगली जीव जंतुओं का इलाज वेटरनरी डॉक्टरों की टीम करेगी. रातापानी अभ्यारण में वन्य प्राणी अस्पताल खोले जाने का प्रस्ताव वाइल्डलाइफ मुख्यालय को भेजा गया था. वाइल्डलाइफ मुख्यालय ने प्रस्ताव को स्वीकार कर वेटरनरी विशेषज्ञ के रूप में डॉ अमित ओल्ड की नियुक्ति भी कर दी है. इस प्रकार की सुविधाएं पहले टाइगर रिजर्व के पास ही उपलब्ध होती थीं. लेकिन अब रातापानी अभ्यारण को सुविधा मिलने जा रही है.
Jabalpur: जबलपुर में बिशप के संस्थाओं में हो रहे थे गैरकानूनी काम? EOW तीन स्तर पर करेगी जांच
 अभ्यारण्य में वन्य प्राणी अस्पताल की सुविधा होगी
इस तरह वन्य प्राणी अस्पताल की सुविधा वाला देश का पहला रातापानी अभयारण्य बन गया है. रातापानी अभयारण्य देश के संपन्न अभयारण्यों में से एक है. 45 से अधिक बाघ, 80 के आसपास तेंदुए, सैकड़ों वन्य प्राणी रातापानी अभयारण्य में हैं. वन्य प्राणी अस्पताल के खुल जाने से रातापानी अभ्यारण में रहनेवाले जीव जंतुओं को बहुत अधिक लाभ मिलने वाला है. रातापानी अभयारण्य रायसेन-औबेदुल्लागंज-सीहोर क्षेत्र को जोड़ने वाला राजधानी के निकट है. 
Bhopal: बैलस्ट को समझ लिया 'ब्लास्ट', भोपाल एयरपोर्ट पर कर्मचारी की गलतफहमी से मचा हड़कंप