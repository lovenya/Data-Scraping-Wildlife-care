राजस्थान (Rajasthan) में गर्मी का कहर लगातार जारी है. हिटवेव के तीसरे दौर में कई जिलों में तापमान 45 डिग्री सेल्सियस पार कर गया है. बड़ी बात तो यह है कि इंसानों के साथ गर्मी की तपन वन्यजीवों को भी परेशान कर रही है. इस दौरान दुखद खबर यह आई है कि गर्मी के कारण उदयपुर के सज्जनगढ़ बायोलॉजिकल पार्क (Sajjangarh Biological Park) में वन्यजीवों को मौत हो गई है. वन्यजीवों को कूलर लगाकर रखा गया था और पानी का छिड़काव भी किया जा रहा था लेकिन गर्मी की तपन ऐसी थी कि वे बच नहीं पाए.
भेड़ियों की मौत
शहर के सज्जनगढ़ बायोलॉजिकल पार्क में तीन माह पहले जन्म लेने वाले भेड़ियों के पांच बच्चों में से चार की मौत हो गई है. चारों ने दो दिनों में दम तोड़ा. चारों का पोस्टमार्टम कर अंतिम संस्कार कर दिया गया है. पार्क में कार्यरत डॉक्टर हंसराज ने बताया कि भेड़ियों की मौत हीट स्ट्रोक से हुई है. उनके लिए कूलर भी लगा रखे हैं और पानी का छिड़काव भी किया जाता है लेकिन गर्मी काफी ज्यादा है इससे उनकी तबियत बिगड़ी तो इलाज किया गया लेकिन बचा नहीं सके. 
बता दें कि पार्क में पिछले साल ही चेन्नई से भेड़ियों का जोड़ा लाया गया था. फरवरी में इनके 5 बच्चे हुए थे. वरिष्ठ पशु चिकित्सक और केयर टेकर इनकी निगरानी कर रहे थे. इनके लिए अलग स्माल हाउस भी बनाया गया था. 
Rajasthan News: CM अशोक गहलोत बोले- महंगाई के मुद्दे पर सभी मुख्यमंत्रियों के साथ बैठक करें प्रधानमंत्री
गर्मी ने तोड़ा रिकॉर्ड
उदयपुर में दो दिन में अधिकतम तापमान करीब 2 डिग्री बढ़कर 42.1 पर पहुंच गया है, जो अप्रैल माह में चार साल का सर्वाधिक है. इससे पहले 30 अप्रैल 2018 में 42.4 डिग्री रिकॉर्ड हुआ था. वहीं रात के तापमान की बात करें तो यह 26.2 डिग्री तक पहुंच गया, जो पिछले 11 माह का दूसरा सर्वाधिक है. इससे पहले 16 अप्रैल को 27 डिग्री दर्ज हुआ था. 
11 साल का रिकॉर्ड टूटा
मौसम विभाग के आंकडों पर नजर डालें तो इस साल अप्रैल माह के 28 दिन में अधिकतम तापमान औसत से 4 डिग्री ज्यादा रहा है. औसत तापमान 37.8 है, जबकि इस माह के 28 दिन में से 17 दिन 40 डिग्री से ज्यादा रहा तो 9 दिन 39 से ज्यादा और 2 दिन 38 से ज्यादा रिकॉर्ड हुआ. आंकड़ों के अनुसार 2011 से अब तक अप्रैल माह में रात का पारा कभी 18 डिग्री से ऊपर नहीं गया था. अगर हम दिन के तापमान की बात करें तो 11 साल में चौथी बार 42 पार गया है.
Dausa Gangrape Case: गैंगरेप मामले पर दौसा पहुंची NWC अध्यक्ष रेखा शर्मा, प्रशासन से किए ये सवाल