झारखंड (Jharkhand) के रामगढ़ जिले (Ramgarh District) में मांडू प्रखंड के बसंतपुर जंगल में शुक्रवार को 12 सास के एक जंगली हाथी का शव (Deadbody of Elephant) मिला. हाथी के दांत गायब हैं. वन विभाग के अधिकारियों के मुताबिक इस बात की जानकारी तब हुई, जब ग्रामीण लकड़ी लेने के लिए जंगल गए. हाथी का शव देखकर उन्होंने इसकी सूचना वन विभाग को दी. अधिकारियों का कहना है कि हाथी की मौत दो -तीन पहले ही हुई है. अधिकारियों ने जांच के लिए हाथी का विसरा सुरक्षित रख लिया है. अधिकारियों ने हाथी के शिकार की आशंका से इनकार नहीं किया है. 
वन विभाग के अधिकारियों का क्या कहना है
रामगढ़ में रामगढ़ वन मंडल के मंडलीय वन अधिकारी वेद प्रकाश कंबोज ने बताया कि ग्रामीण जब जंगल में लकड़ी चुनने पहुंचे तो शुक्रवार को उन्होंने हाथी का शव देखा. हाथी का शव मिलने की सूचना ग्रामीणों ने वन विभाग को दी.उन्होंने बताया कि शुक्रवार दोपहर बाद वो रेंजर मांडू सुरेश राम, डॉक्टर मनोज कुमार झा आदि के साथ, उस जगह पर पहुंचे, जहां हाथी का शव पड़ा था. उन्होंने बताया कि शव से दोनों दांत गायब हैं. 
पशु चिकित्सक ने क्या जानकारी दी
डॉक्टर मनोज ने बताया कि हाथी के विसरा को पोस्टमार्टम के लिए सुरक्षित रख लिया गया है. उन्होंने बताया कि हाथी की मौत दो से तीन दिन पूर्व हुई है.अधिकारियों ने बताया कि हाथी की मौत की वजह वायरल संक्रमण हो सकता है,लेकिन शिकार की आशंका से इनकार नहीं किया जा सकता और पोस्टमार्टम रिपोर्ट से ही स्थिति स्पष्ट हो पाएगी.
कंबोज ने बताया कि इस पूरे मामले की जांच की जा रही है जिससे हाथी के मौत के कारणों का पता लगाया जा सके.झारखंड में पिछले तीन माह में ही तीन हाथियों के शव बरामद किए जा चुके हैं. 
ये भी पढ़ें
आतंकी संगठन बब्बर खालसा से हैं झारखंड के नक्सलियों के कनेक्शन, NIA ने शुरू की जांच
कांग्रेस सांसद गीता कोड़ा ने किया 1932 के खतियान का विरोध, कहा 'कोल्हान जलेगा और CM की होगी जवाबदेही'