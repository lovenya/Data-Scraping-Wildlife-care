मध्यप्रदेश के पेंच नेशनल पार्क में दिखा अनूठा नजारा..लंगड़ी बाघिन और हाथी का साथ-साथ घूमना सैलानियाें के लिए बना आकर्षण का केंद्र। pic.twitter.com/yWPRzXoLK4 — NaiDunia (@Nai_Dunia) June 27, 2022 10 मिनट तक रहे साथः गाइड ओमवीर चौधरी ने बताया है कि रविवार की शाम पेंच राष्ट्रीय उद्यान के टुरिया गेट से सफारी पर गए कुछ सैलानियों को अली कट्टा क्षेत्र में लंगडी वाली बाघिन एक हाथी के साथ घूमते दिखाई दी।करीब 10 मिनट तक बाघिन और हाथी एक साथ घूमते रहे। बाघिन के साथ देखा गया हाथी गश्ती के लिए पेंच में रखा गया है। अंतिम दौर में फुल चल रहा पार्कः अंतिम दौर में पेंच राष्ट्रीय उद्यान फुल चल रहा है। बड़ी संख्या में सैलानी पार्क के प्राकृतिक सौंदर्य और वन्य प्राणियों काे करीब से देखने पेंच पहुंच रहे हैं। पिछले सप्ताह भी कुछ सैलानियों को सड़क पार करते बाघिन दिखाई दी थी। वहीं शावकों के साथ भी बाघिन नजर आ रही है। संभवतः 30 जून को शाम की सफारी के बाद पार्क के गेट सैलानियों के लिए बंद किए जा सकते हैं। इसके बाद 1 अक्टूबर को पार्क के गेट फिर सैलानियों के लिए खोले जाएंगे। टुरिया गेट से ज्यादा जा रहे हैं सैलानीः पेंच राष्ट्रीय उद्यान के टुरिया गेट से बड़ी संख्या में सैलानी सफारी पर जा रहे हैं। ओमवीर चौधरी ने बताया है कि सैलानियों को बाघ के अलावा अन्य वन्य प्राणियों के दीदार हो रहे हैं। इससे सैलानी काफी खुश व रोमांचित नजर आ रहे हैं। पिछले दिनों वर्षा होने से पार्क के नजारे और खूबसूरत हो गए हैं, जिन्हें देखने से सैलानियों को काफी सुकून मिल रहा है।