गौरतलब है कि शासन नंदनवन को चिड़ियाघर के रूप में विकसित कर रहा है। यहां 23 प्रकार के विदेशी पक्षी रखे गए हैं, जो पर्यटकों के लिए आकर्षण का केंद्र हैं। नंदनवन के ज्यादातर वन्यजीव जंगल सफारी में शिफ्ट किए जा चुके हैं। जो बचे हैं उन्हें भी जल्द शिफ्ट करने की तैयारी है। जंगल सफारी में सात नए बाड़े बनकर तैयार हैं, जहां नंदनवन के बचे हुए वन्यजीवों को शिफ्ट किया जाएगा। जानवरों की शिफ्टिंग से नंदनवन के बाड़े धीरे-धीरे खाली हो रहे हैं। इन बाड़ों में विदेशी वन्यजीवों को लाकर रखने की योजना वन विभाग ने बनाई है। 15 मिनट कर सकेंगे बोटिंग नंदनवन में बोटिंग के लिए अलग से जोन बनाया जाएगा। यहां पैडल वाली दस नाव रखी जाएंगी और वन विभाग के कर्मचारी भी तैनात रहेंगे। एक पर्यटक को बोटिंग के लिए 15 मिनट का समय दिया जाएगा और 20 रुपये शुल्क लिया जाएगा। म्यूजियम में झलकेगी छत्तीसगढ़ की संस्कृति नंदनवन में म्यूजियम बनाया जाएगा। अफसरों का कहना है कि इसमें छत्तीसगढ़ के इतिहास, संस्कृति की झलक दिखेगी। इसमें तेंदूपत्ता, बांस, वन्यजीवों की तस्वीरें आदि के बारे में विस्तृत जानकारी रहेगी। वर्जन नंदनवन के वन्यजीवों को जंगल सफारी में शिफ्ट किया जा रहा है। नंदनवन में नए सिरे से नैसर्गिक पर्यटन केंद्र बनाने की तैयारी की जा रही है। - अरुण कुमार, एपीसीसीएफ, वाइल्ड लाइफ छत्तीसगढ़