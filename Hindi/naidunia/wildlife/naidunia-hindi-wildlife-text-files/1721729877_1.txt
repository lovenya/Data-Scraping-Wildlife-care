दवे ने अंतरराष्ट्रीय बाघ दिवस पर शुक्रवार को बताया कि देश के 17 राज्यों और 49 सेंचुरी में कुल 2,226 बाघ हैं। एक स्वस्थ बाघ स्वस्थ पर्यावरण का प्रतीक है। भारत सेंटपीर्टसबर्ग के लक्ष्य को हासिल करने की कोशिश में है। जिसके तहत अगले छह साल में बाघों की संख्या दोगुनी करनी होती है। 13 टाइगर रेंज कंट्री (टीआरसी) में भारत बाघों की संख्या के मामले में सबसे आगे है। इन सभी देशों में बाघ संरक्षित वन्य जीव हैं। भारत के अलावा अन्य टीआरसी देशों जैसे नेपाल, भूटान और रूस में भी बाघों की तादाद में इजाफा हुआ है। वॉक फॉर टाइगर अभियान को हरी झंडी दिखाते हुए दवे ने बताया कि विश्व भर से पर्यटक इन बाघों को देखने आते हैं। छात्रों को भी बाघों के संरक्षण के लिए प्रेरित किया जाना चाहिए।