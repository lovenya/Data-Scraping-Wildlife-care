इसलिए हो रही कवायद नौरादेही अभयारण्य व जिले के वनक्षेत्र से वन्यजीवों को जंगल के एक हिस्से से दूसरी तरफ जाने के लिए हाइवे पार करना पड़ता है। कई बार हाइवे पर वाहनों की चपेट में आने से उनकी मौत हो जाती है। पूर्व में लगाई गई जालियां खराब हो चुकी हैं। वाहन धीरे चलाने का संकेतक बोर्ड कारगर साबित नहीं हो रहे हैं। अंडरपास बनने से वन्यजीव फोरलेन के नीचे से ही सुरक्षित निकल सकेंगे। जालियां होने से वह सड़क पर नहीं आएंगे। यहां आधा काम जिले में इसके पूर्व राष्ट्रीय राजमार्ग क्रमांक 44 (सिवनी-ललितपुर) में तेज रफ्तार वाहनों की चपेट में आने से तेंदुओं की मौत हो रही थी। बचई से आमानाला तक करीब एक किमी क्षेत्र में करीब 12 फीट ऊंची जाली लगाने का कार्य एक तरफ पूरा हो गया है और दूसरी तरफ का शेष है। सिवनी : 24 घंटे फर्राटे से दौड़ रहे वाहन सिवनी जिले से होकर गुजरने वाले नागपुर-जबलपुर राष्ट्रीय राजमार्ग-44 पर एनएचएआइ ने इको फ्रेंडली फोरलेन का निर्माण किया है। वन क्षेत्र के 29 किमी हाइवे पर 24 घंटे वाहन दौड़ रहे हैं। यहां कुल 14 अंडरपास बनाए गए हैं। सड़क व अंडरपास के दोनों किनारों पर साउंड बैरियर व हेडलाइट रिड्यूजर लगाकर लगभग चार मीटर स्टील की ऊंची दीवार तैयार की गई है, ताकि वाहनों का शोरगुल व रोशनी जंगल तक पहुंचकर वन्य प्राणियों को विचलित न कर सके। इसमें 968 करोड़ रुपये खर्च किए गए हंै। इनका कहना है हाइवे पर वन्यजीवों की सुरक्षा के लिए अंडरपास बनाने, जाली लगाने का कार्य तेजी से हो रहा है। नौरादेही के 12 किमी फोरलेन का कार्य अगले वर्ष तक पूरा किया जाना है। अंडरपास के जरिए वन्यजीव सुरक्षित तरीके से जंगल में एक तरफ से दूसरी तरफ आ-जा सकेंगे। -पारस बंसल, डिप्टी मैनेजर, परियोजना क्रियान्वयन इकाइ जबलपुर। नौरादेही क्षेत्र के कार्य की निगरानी अभयारण्य वाले ही कर रहे हैं। बचई-आमानाला में दूसरी तरफ जाली लगाने बजट नहीं आया है। इसलिए वह प्रोजेक्ट अधूरा है, जैसे ही बजट मिलेगा तो कार्य पूरा हो जाएगा। -पीडी ग्रेबियाल, जिला वन मंडल अधिकारी, नरसिंहपुर।