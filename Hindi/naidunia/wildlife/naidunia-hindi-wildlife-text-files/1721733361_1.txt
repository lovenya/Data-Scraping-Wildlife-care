जानकारी के मुताबिक सुबह छह बजे ग्राम धांसई-भीमकुंड की सड़क के रपटे पर मिले ढांचे का मांस कुत्ते खा रहे थे। एसटीआर के उपसंचालक संदीप फैलोज ने बताया कि सिर के ढांचे के पास ही केनाइन (दांत) भी मिले हैं। एसटीआर के कोर एरिया में 26 जून को बाघ का क्षत-विक्षत शव मिला था। उसका सिर गायब था। एसटीआर और टाइगर स्ट्राइक फोर्स (टीएसएफ) की टीम आसपास के गांवों के अलावा बैतूल, छिंदवाड़ा जिले के आदिवासी अंचलों में संदिग्ध लोगों, तांत्रिकों से पूछताछ कर रही है, लेकिन अब तक शिकारियों का सुराग नहीं मिला। वाइल्ड लाइफ एक्सपर्ट अब लैब में टीशू के बाद बाघ के सिर की जांच कर रहे हैं, हालांकि बाघ के सिर पूूरी की जांच से पहले टीशू की जांच की, लेकिन वह इतने सड़ गए थे, जिस वजह से जांच नहीं हो सकी। अब बाघ के सिर की जांच के लिए टीम जुुट गई है । उम्मीद है कि चार दिनों में इसकी जांच रिपोर्ट आ जाएगी। इधर जांच के बाद बाघ की मौत का पता चला सकेंगा।