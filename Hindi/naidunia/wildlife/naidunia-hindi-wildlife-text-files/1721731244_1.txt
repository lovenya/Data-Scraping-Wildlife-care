ज्ञात हो कि वन विभाग ने पांच अभयारण्य और फारेस्ट रिजर्व परिक्षेत्र में 40 से ऊपर बाघ होने का दावा किया था, लेकिन सिर्फ 19 मिले हैं। वन विभाग ने अचानकमार अभयारण्य के 914.17 वर्ग किमी, उदंती सीतानदी के 1842.540 वर्ग किमी, इंद्रावती फारेस्ट रिजर्व के 2799.07 वर्ग किमी के साथ भोरमदेव और गुरुघासीदास अभयारण्य में ट्रैप कैमरे से गणना की थी। प्रत्येक दो वर्ग किमी में लगेगा एक कैमरा विभाग के अधिकारी ने बताया कि पिछली बार बाघों की गणना के लिए 200 ट्रैप कैमरे लगाए गए थे। कैमरे कम होने की वजह से बहुत से इलाके कवर नहीं हो पाए, इसलिए इस बार संख्या बढ़ाकर 500 ट्रैप कैमरे लगाने की तैयारी की जा रही है। इनमें विभाग के 200 ट्रैप कैमरे होंगे और वाइल्ड लाइफ ट्रस्ट आफ इंडिया 300 ट्रैप कैमरे विभाग को मुहैया कराएगा। अभयारण्य में प्रत्येक दो वर्ग किलोमीटर की दूरी पर एक-एक ट्रैप कैमरा लगाया जाएगा। नक्सल क्षेत्र में गिनती कठिन इंद्रावती टाइगर रिजर्व के कुछ इलाके में नक्सलियों की खौफ के चलते वन विभाग की टीम ट्रैप कैमरा नहीं लगा पाती है। हालांकि अधिकारियों का दावा है कि इस बार सभी जगहों पर ट्रैप कैमरे से गणना की जाएगी। दूसरी ओर विशेषज्ञों का मानना है कि धुर नक्सल इलाके के जंगलों में बाघ की गणना करने का दावा वन विभागभले ही कर रहा हो, लेकिन यह टेढ़ी खीर साबित होगी। - प्रदेश में पहली बार पांच सौ ट्रैप कैमरों से बाघों की गणना की जाएगी। इस बार नवंबर की जगह जनवरी से गणना शुरू की जाएगी। -कौशलेंद्र कुमार, सीसीएफ इको टूरिज्म छत्तीसगढ़