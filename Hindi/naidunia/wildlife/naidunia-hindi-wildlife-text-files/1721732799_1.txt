ग्वालियर. नईदुनिया प्रतिनिधि। भारत की समृद्घ सांस्कृतिक विरासत स्वाभाविक रूप से प्रकृति संरक्षण और जानवरों के प्रति सहिष्णुता की भावना पैदा करती है। यहां वन्य प्राणी संरक्षण हमें सांस्कृतिक विरासत में मिला। सम्राट अशोक द्वारा बनाए वन्य प्राणी अभयारण्यों का वर्णन मौर्य कालीन शिलालेखों में मिलता है। लगातार बढ़ती मानव आबादी के दबाव एवं तीव्र गति से आधारभूत संरचनाअों के विकास के बावजूद भारत ने 1947 में आजादी के बाद से केवल एक बड़ी जंगली स्तनधारी प्रजाति चीता को ही खोया है, जो सात दशक बाद भारत में सफल वापसी कर रही है।़मिध्य प्रदेश के वन विभाग ने इससे पहले गौर और बरसिंघा जैसे स्तनधारी जानवरों के पुनस्र्थापन में अपने सर्वश्रेष्ठ वन्यप्राणी प्रबंधन के कौशल को दिखाया है। मानवीकरण के बढ़ते दबाव और अरबों लोगों के जीवन स्तर को बेहतर बनाने के लिए राजनीतिक प्राथमिकताअों के बावजूद भारत बाघ, शेर, हाथी, घड़ियाल, गैंडे जैसी करिश्माई प्रजातियों के नाम पर कई महत्वपूर्ण पारिस्थितिक तंत्रों एवं वनों को संरक्षित करने में सक्षम रहा है। बाघ परियोजना के अंतर्गत बाघ ने घने वनों की पारिस्थिकी के छत्रप प्रजाति और शीर्ष भक्षक के रूप पारिस्थिकीय संतुलन बनाने में कार्य किया है। दुनिया में इसे अपनी तरह का सबसे बड़ा प्रजाति संरक्षण कार्यक्रम माना जाता है। हालांकि घास के मैदान और झाड़ीदार वन पारिस्थितिकी तंत्र में गिरावट आई है, क्योंकि उन्हें आमतौर पर राज्य के वन विभागों द्वारा बंजर और खाली भूमि माना जाता है। लगभग सभी घास के मैदानों को फसल भूमि या अन्य उपयोग में लाने वाली भूमि में बदल दिया गया है। इस कारणवश इन आवासों में चीता का मुख्य भोजन काला हिरण एवं चिंकारा भी कृषि समुदायों के साथ संघर्ष के कारण अनिश्चित जीवन जी रहा है। चीता पुनस्र्थापना परियोजना इन उपेक्षित पर्यावासों का जीर्णोद्घार सुदृढ़ीकरण करेगा, जिससे उन पर्यावासों की जैव विविधता का संरक्षण और उनकी पारिस्थितिकी तंत्र सेवाअों का उपयोग हो सकेगा। इस परियोजना हेतु किए गए कार्यो से उन्नत हरित पर्यावास विकसित होगा। इससे उन वनों की कार्बन प्रच्छादन की क्षमता बढ़ेगी, जिससे कार्बन उत्सर्जन जनित जलवायु परिवर्तन से होने वाले दुष्प्रभावों को कम किया जा सके। यह परियोजना प्राकृतिक पर्यटन के अवसर भी पैदा करेगा, जिससे स्थानीय समुदाय अपने आजीविका विकल्पों को बढ़ाएंगे।