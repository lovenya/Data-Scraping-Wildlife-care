ओरिएंटेशन से रखेगा बात इंस्टीट्यूट पहली बार ओरिएंटेशन प्रोग्राम के माध्यम से शहर के लोगों को वन्यजीवों से जोड़ने जा रहा है। जुलाई माह में यह आयोजन करने की योजना बनाई गई है, जिसमें वाइल्ड लाइफ इंस्टीट्यूट ऑफ इंडिया से एक्सपर्ट आ रहे हैं। इसके साथ ही वाइल्ड लाइफ फॉरेंसिक इंस्टीट्यूट के डायरेक्टर डॉ.एबी श्रीवास्तव भी अपने अनुभव शेयर करेंगे। एक दिवसीय इस कार्यक्रम में शहर से हर फील्ड से जुड़े लोगों को आमंत्रित किया जाएगा। यह अपने तरह का पहला ऐसा कार्यक्रम होगा, जिसमें हर तरह के लोगों की वन्यप्राणियों के प्रति सोच और इनके प्रति उनके दायित्व पर खुलकर चर्चा होगी। ईको सिस्टम को सुधारना जरूरी इंस्टीट्यूट के डॉ.केपी सिंह ने बताया कि इस ओरिएंटेशन कार्यक्रम के माध्यम से हम लोगों को नेचर के ईको सिस्टम के बारे में बताएंगे। हमारा प्रयास है कि वे यह जानें कि प्रकृति का हर जीव उतना ही जरूरी है, जितने आप।