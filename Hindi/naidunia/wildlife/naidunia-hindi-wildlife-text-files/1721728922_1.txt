ज्ञात हो कि 10-12 वर्षीय हिरण कुआं में गिर गया था। जिसे पानी भरने के लिए गई महिलाओं ने देखकर इसकी सूचना वन विभाग को दी थी। जिस पर वन विभाग द्वारा हिरण को सुरक्षित निकालकर सिनापाली वन कार्यालय के सुपुर्द किया गया था। हिरण के स्वास्थ्य परीक्षण के बाद हिरण को स्वस्थ्य बताया गया था। इसके बाद हिरण को जंगल में सुरक्षित छोड़ने की व्यवस्था करने की बात खरियार वन परिक्षेत्र अधिकारी ने कही थी। वहीं कुआं से निकाले गए इस हिरण की मौत होने की खबर है। उक्त मामले में रेंजर सिनापाली ललित मोहन बाग से घटना की वास्तविकता पूछा गया तो उन्होंने बताया कि हिरण को जंगल में छोड़ दिया गया था। जहां उसकी मौत हो गई है। सिनापाली पशु चिकित्सक अधिकारी बीके आचार्य ने बताया कि बुधवार की शाम साढ़े चार बजे उन्हें गोर्ला गांव में बुलाया गया, जहां वे मृत हिरण का पोस्टमार्टम किया। जबकि सिनापाली रेंजर ललित मोहन बाग ने उक्त मामले में कहा कि मृत हिरण का पीएम बीट हाउस में किया गया है। खरियार वन खंड अधिकारी शरदचंद्र पंडा ने कहा कि हिरण का स्वास्थ्य परीक्षण किया गया है, बिलकुल स्वस्थ है। गोर्ला गांव के कुछ ग्रामीणों ने बताया कि गांव में किसी मृत हिरण का पीएम नहीं किया गया है। रेंजर ललित मोहन बाग ने फिर कहा कि शव का पीएम कर उसे दफन कर दिया गया है। ---