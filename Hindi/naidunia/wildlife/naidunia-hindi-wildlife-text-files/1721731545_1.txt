अवैध हरियार रखने के आरोपित को झटका : प्रथम श्रेणी न्यायिक दंडाधिकारी मंजुल सिंह की अदालत ने अवैध तलवार रखने के आरोपित की जमानत अर्जी खारिज कर दी। साथ ही न्यायिक अभिरक्षा में जेल भेज दिया। अभियोजन की ओर से सहायक जिला अभियोजन अधिकारी बबीता कुल्हारा ने जमानत अर्जी का विरोध किया। उन्होंने दलील दी कि रात्रि गश्त के दौरान गोहलपुर पुलिस ने आरोपित को अवैध हथियार चमकाते पकड़ा था। इस तरह के आरोपित समाज में खुले नहीं छोड़े जा सकते हैं। इससे शांति भंग होने की आशंका बनी रहती है। लिहाजा, जमानत न दी जाए। कोर्ट ने तर्क से सहमत होकर अर्जी खारिज कर दी। कोर्ट ने कहा कि अवैध हथियार के जरिए समाज का वातावरण खराब करना अनुचित है।