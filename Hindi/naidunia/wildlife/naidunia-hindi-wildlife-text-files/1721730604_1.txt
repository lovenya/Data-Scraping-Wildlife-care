मानव और उनके बीच आपसी संघर्ष की स्थिति बन सकती है। घास के मैदान विकसित नहीं कर पाने की वजह अधिकारी बजट की कमी होना बता रहे हैं। भोपाल सामान्य वनमंडल की मेंडोरा व भानपुर रेंज में 10 से अधिक बाघों का मूवमेंट रहता हैं। ये बाघ रातापानी वन्यजीव अभयारण्य व औबेदुल्लागंज के जंगल से भोपाल की तरफ आते हैं। गर्मी में ऐसा अधिक होता हैं। ये भोपाल के नजदीक आबादी वाले हिस्से तक पहुंच जाते हैं। जंगल में शिकार की कमी व पानी की कमी के कारण ये आबादी तक पहुंचते हैं। यह बात तत्कालीन पीसीसीएफ वन बल मप्र अनिमेष शुक्ला व पीसीसीएफ वन्यप्राणी जितेंद्र अग्रवाल द्वारा जंगल भ्रमण के दौरान संज्ञान में आईं थी। दोनों ने बाघों को जंगल के भीतर ही चीतल, हिरण जैसे शिकार की उपलब्धता सुनिश्चित कराने घास के मैदान विकसित कराने के निर्देश दिए थे। जिस पर दो साल में कोई काम नहीं हुआ। जंगल में छोड़ना था हिरण-चीतल जंगल में घास के मैदान विकसित कर चीतल व हिरण छोड़ने थे लेकिन वन विभाग के अधिकारी घास के मैदान ही विकसित नहीं कर सके। इसके कारण हिरण-चीतल छोड़ना मुश्किल हैं। वन्यप्राणी विशेषज्ञों का कहना है कि भोपाल के जंगल का बड़ा हिस्सा झाड़ियों से भरा है। इन झाड़ियों को हटाकर घास के मैदान विकसित करने से शाकाहारी वन्यजीवों को आसानी से पर्याप्त भोजन मिल सकता है। दोबारा राशि मांगेंगे बजट की कमी के कारण घास के मैदान विकसित नहीं कर सकें। इसके लिए विभाग से दोबारा राशि की मांग करेंगे। - डॉ. एसपी तिवारी, भोपाल वृत्त