असल में प्रदेश के 6 टाइगर रिजर्वों के पास छोटे-बड़े कुल 52 हाथी है। इनमें से 308 (साल 2014 की गणना के अनुसार) बाघों की सुरक्षा के लिए महज 26 हाथी मैदान में है। जिनकी उम्र 15 साल से लेकर 60 साल है। बाकी के 17 हाथी छोटे व ट्रेनिंग पीरियड में चल रहे हैं। जबकि 9 हाथियों की उम्र 70 साल के पार हो चुकी है। फिर भी इनमें से कुछ को गश्ती के लिए दौड़ाया जा रहा है। पीसीसीएफ वाइल्ड लाइफ जितेंद्र अग्रवाल का कहना है कि कर्नाटक से हाथी लाने की कार्रवाई शुरू कर दी है। सबकुछ ठीक रहा तो जल्दी ही शिफ्टिंग हो जाएगी। हरपीज वाइरस का खतरा तीन साल पहले भी कर्नाटक से हाथी मंगाने की कार्रवाई शुरू हुई थी, लेकिन वहां के हाथियों में हरपीज वाइरस (दाद वाइरस, हाथियों के लिए घातक) निकलने से शिफ्टिंग अटक गई। इस बीमारी से कई बार संक्रमण का भी खतरा रहता है। हाल ही में मप्र वाइल्ड लाइफ की टीम ने 14 से 17 जनवरी के बीच कर्नाटक के बांदीपुर व नागरहोले नेशनल पार्क में 135 हाथियों का चेकअप किया है। रिपोर्ट आई नहीं है। हालांकि कर्नाटक सरकार मप्र को हाथी देने के लिए तैयार है।