एशिया के सबसे बड़े मानव निर्मित जंगल सफारी में प्रबंधन ने साल के करीब एक हजार पौधे लगाने का निर्णय लिया है। वन विभाग द्वारा जंगल सफारी में सरगुजा तकनीक से पौधों का रोपण किया जाएगा। वन विभाग ने सरगुजा नर्सरी से पौधे ले लिए हैं। जल्द ही इन्हें लगाने का काम किया जाएगा। जंगल सफारी में साल के पौधे लगने से एक तरफ जहां खाली पड़ी जमीन पर पौधे लग जाएंगे, वहीं वन्यजीवों को पर्याप्त मात्रा में छाया मिलने लगेगी। बाजार में साल के पेड़ की कीमत अधिक है। भविष्य में इससे विभाग को राजस्व की प्राप्ति भी होगी। वन विभाग के अधिकारी बताते हैं कि लोग कहते थे कि यहां साल के पौधे नहीं पनपेंगे, लेकिन प्रयोग किया जा चुका है, जो सफल रहा है। इसलिए हम जंगल सफारी में साल के पौधे लगा रहे हैं। ज्ञात हो कि रायपुर से करीब 35 किमी दूर स्थित जंगल सफारी को 800 एकड़ में निर्मित किया गया है। इसमें 130 एकड़ का खांडवा जलाशय नामक जल निकाय है, जो कई प्रवासी पक्षियों को आकर्षित करता है। चार सफारी अर्थात शाकाहारी, भालू, बाघ और शेर की सफारी बनाई गई है। यहां पर खुले में वन्यजीवों को विचरण करते आसानी से देखा जा सकता है। वन विभाग द्वारा जंगल सफारी में वन्यजीवों के लिए 33 बाड़े का निर्माण कार्य किया जाना है, लेकिन वर्तमान में 10 बाड़े का निर्माण किया जा चुका है। वन्यजीवों के लिए बाड़े में इसके साथ ही आसपास की खाली पड़ी जमीन में साल के पौधे लगाए जाएंगे। इससे वन्यजीवों को धूप से राहत मिलेगी। सरगुजा जैसा वातावरण किया जाएगा तैयार साल के पौधे लगाने के लिए जंगल सफारी में सरगुजा जैसा वातावरण तैयार किया जाएगा, क्योंकि साल के पौधे जंगल सफारी में लगाना और उन्हें जिंदा रखना वन विभाग के लिए बड़ी चुनौती होगी। वन विभाग के अधिकारी का कहना है कि राजकुमार कॉलेज में लगाया गया है, जो बेहतर है। इस वृक्ष की उपयोगिता वन विभाग के अधिकारी ने बताया कि साल की लकड़ी अपनी मजबूती के लिए प्रख्यात है। इसका प्रयोग धरन, दरवाजे, खिड़की के पल्ले, गाड़ी और छोटी-छोटी नाव बनाने में होता है। केवल रेलवे लाइन के स्लीपर बनाने में ही कई लाख घन फुट लकड़ी काम में आती है। लकड़ी भारी होने के कारण नदियों द्वारा बहाई नहीं जा सकती। सफारी क्षेत्र में, अब तक चार सफारी बनाए गए हैं शाकाहारी वन्यप्राणी सफारी क्षेत्र 30 हेक्टेयर भालू सफारी क्षेत्र 20 हेक्टेयर टाइगर सफारी क्षेत्र 20 हेक्टेयर शेर सफारी क्षेत्र 20 हेक्टेयर वर्जन जंगल सफारी में खाली पड़ी जमीन पर एक हजार साल की पौधे लगाए जाएंगे। पेड़ सरगुजा से ले लिया गया है। जल्द लगाने का काम शुरू किया जाएगा। केके विषेन. सीसीएफ, रायपुर रेंज