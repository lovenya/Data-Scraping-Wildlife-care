गाैरतलब है कि तीन दिन पहले शीतला माता मंदिर के पास पनिहार क्षेत्र में तेंदुआ शिकारियों के जाल में फंस गया था। यहां आमतौर पर शिकारी खरगोश सुअर का शिकार करते हैं। इसी जाल में यह तेंदुआ भी फंस गया था। जिससे तेंदुआ के पिछले पैराें में चाेट आ गई थी। उधर स्थानीय ग्रामीणाें ने जब तेंदुए के जाल में फंसा देखा ताे इसकी सूचना वन विभाग और गांधी वन्य प्राणी उद्यान के अधिकारियाें काे दी। सूचना मिलने के बाद वन विभाग की टीम और एक्सपर्ट मौके पर पहुंचे। यहां तेंदुए को बेहोशी का इंजेक्शन गन द्वारा दिया गया। करीब 5 घंटे की मशक्कत के बाद तेंदुए को चिड़ियाघर लाया जा सका। यहां पहले तेंदुए का परीक्षण किया गया और खानपान दिया गया। तेंदुए को भैंस का मांस दिया गया था, लेकिन उसने नहीं खाया। 2 दिन बाद उसने खाना-पीना शुरू किया। डीएफओ बृजेंद्र श्रीवास्तव ने बताया कि पनिहार क्षेत्र घाटीगांव के जंगलों में तेंदुए, भालू व अन्य वन्यजीवों की संख्या काफी है। तेंदुए भटकते- भटकते सड़कों के किनारे भी आ जाते हैं और कभी-कभी शिकारियों के जाल में भी फंस जाते हैं। शिकारियों के जाल में फंसे इस तेंदुए का इलाज पूरी निगरानी में किया जा रहा है। इस तेंदुए के स्वस्थ होते ही इसे जंगलों में छुड़वा दिया जाएगा