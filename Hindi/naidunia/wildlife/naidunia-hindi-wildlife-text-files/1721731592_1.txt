ज्ञात हो कि प्रदेश में पिछले एक साल में करीब 35 वन्यजीवों का शिकार हुआ है। तेंदुआ, पेंगोलिन, चीतल, सांभर, भालू, हाथी आदि वन्यजीवों का शिकार एवं तस्करी की घटनाएं आए दिन होती रहती हैं। अचानकमार टाइगर रिजर्व क्षेत्र में तेंदुआ का शिकार हुआ था। इस मामले में दो एसडीओ को विभाग ने निलंबित किया है। इसी तरह बस्तर में दो पेंगोलिन का शिकार हुआ था। उदंती सीतानदी में पेंगोलिन की तीन खालें बरामद की गई थीं। वन विभाग के अधिकारी-कर्मचारी ऐसे घटनाओं पर लगाम नहीं लगा पा रहे हैं। इसे देखते हुए वन विभाग ने एसटीएफ के गठन का निर्णय लिया था जो अभी तक नहीं हो पाया है। यहां बनाना था पोचिंग स्क्वाड का कार्यालय वन विभाग के अधिकारियों का दावा था कि वन्यजीव के शिकार पर लगाम लगाम लगाने के लिए एसटीएफ के अधीन तीन पोचिंग स्क्वाड का गठन किया जाना था। एसटीएफ का मुख्यालय बिलासपुर तथा पोचिंग स्क्वाड का कार्यालय रायपुर, बिलासपुर और बस्तर संभाग में बनाया जाना है। पोचिंग स्क्वाड में रेंज अफसरों, डॉग स्क्वाड को शामिल किया जाना है, वन विभाग की यह योजना फाइलों में बंद हो गई है। एसटीएफ और पोचिंग स्क्वाड ऐसे करेगा काम वन्यजीवों की तस्करी को रोकने के लिए एसटीएफ और पोचिंग स्क्वाड पुलिस की तर्ज पर काम करेंगे। जिन वन क्षेत्रों में ज्यादा शिकार और तस्करी की घटनाएं होती हैं, वहां मुखबिर तंत्र खड़ा किया जाएगा। फॉरेस्ट गार्डों को ट्रेंड किया जाएगा। वन क्षेत्र से सटे गांवों के लोगों को शिकार और तस्करी को रोकने के लिए क्या उपाय करने चाहिए, इस संबंध में जानकारी दी जाएगी। पिछले दो माह में हुईं घटनाएं - राजनांदगांव जिले के गंडई स्थित मृत तेंदुआ बरामद हुआ था। तेंदुए के सामने का दोनों पैर, मूंछ व सिर के कुछ हिस्से गायब थे। वन विभाग तेंदुए के शिकार की आशंका जता रहा है। - बैकुंठपुर जिले में 18 जनवरी को कुए में तेंदुए का शव बरामद। - 24 जनवरी को धमतरी जिले में वन विभाग ने टाइगर की खाल को जब्त किया था। - 28 जनवरी को गरियाबंद जिले के मैनपुर में तेंदुए की खाल बरामद हुई। - 15 फरवरी को कवर्धा में मादा तेंदुआ का शिकारियों ने शिकार किया था। अवैध शिकार के तरीके - बंदूक एवं अन्य शस्त्रों से - विष का प्रयोग - गड्ढे में गिराकर शिकार - बिजली के करंट से - जिन ट्रेप, जीआइ तार का फंदा, रस्सी का फंदा - जाल से