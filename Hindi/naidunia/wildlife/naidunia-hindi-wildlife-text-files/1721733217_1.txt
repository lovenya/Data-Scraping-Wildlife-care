उससे ऐसा लग रहा है कि अभयारण्य क्षेत्र संकटापन्न पक्षी की प्रजातियों के आवास एवं रहवास के लिए अनुकूल है। इनमें गिद्धों की विलुप्त हो रही पांच प्रजाति भी शामिल है। इसके अलावा कुछ असुरक्षित प्रजातियां भी यहां मिली है। विशेषज्ञों का कहना हैं पक्षियों की जो प्रजातियां संकट में हैं उनका यहां मिलना संकेत दे रहा है कि अभयारण्य में उनके जीवन के लक्षण है। गांधीसागर अभयारण्य में पिछले साल हुए पक्षी सर्वेक्षण का डाटा संकलन पूरा हुआ है। पूरे डाटा का पक्षी विशेषज्ञों द्वारा विश्लेषण कर एक सूची तैयार की है। इसमें ग्रेट थिकनी (स्टोन कर्ली) पक्षी कुछ साल पहले पहली बार दिखाई दिया है। वह अभी भी दिख रहा हैं। वहीं कई विदेशी व देशी सहित अभी तक 246 से अधिक प्रजातियों के पक्षी अभयारण्य क्षेत्र में होने की जानकारी मिली है। पक्षी सर्वेक्षण में कर्नाटक, पश्चिम बंगाल, उड़ीसा, महाराष्ट्र, गुजरात एवं अन्य राज्यों के लगभग 80 प्रतिभागी एवं पक्षी विशेषज्ञ शामिल हुए थे। जो तीन दिन तक 23 रास्तों, गणना लाइनों पर निकले थे। गणना के पश्चात प्राप्त पूरे डाटा का डब्ल्यूएनसी वाइल्ड लाइफ एण्ड नेचर कंजरवेंसी इंदौर, एनजीओ के पक्षी विशेषज्ञों द्वारा विश्लेषण कर सूची तैयार की गई। इन प्रजातियों में आइयूसीएन की रिड डाटा बुक अनुसार गंभीर रूप से विलुप्तप्राय: प्रजातियां जैसे लांग बिल्ड वल्चर, रेड हेडेड वल्चर, व्हाइट रम्पेड वल्चर, स्टेपी इगल, इजिप्टियर वल्चर मिली है। यह सभी गिद्धों की प्रजातियां हैं। इसके अलावा असुरक्षित प्रजातियां जैसे सारस क्रेन, कामेन पोचार्ड, वोली नेक स्टोक आदि भी गांधीसागर अभयारण्य में पाई गई है। रेड क्रस्टेड पोचार्ड, रेड नेक्ड फाल्कन, क्रेस्टेड हाक ईगल, ह्वाइट बेलिड मिनिवेस्ट, डेसर्ट ह्वीटीयर, छोटे कान वाला उल्लू, ब्राउन फिश उल्लू, पेंटेड सैंडग्राउस, मोटल्ड उल्लू, स्पाटेड रेड शंक, फेरुजिनस पोचार्ड, डालमतीन पेलीकैन, टफ्टेड डक। जिस तरह से अभयारण्य में पक्षियों की विलुप्तप्राय: और असुरक्षित प्रजातियां मिली है। उससे ऐसा लग रहा है कि अभयारण्य क्षेत्र संकटापन्न पक्षी प्रजातियों के आवास एवं रहवास के लिए अनुकूल है। अभी तक 246 प्रजातियां यहां चिन्हित हो चुकी हैं। - आदेश श्रीवास्त, वन मंडलाधिकारी वर्ष - प्रजाति 2019 - 226 2020 - 222 2021 - 220 2022 - 246