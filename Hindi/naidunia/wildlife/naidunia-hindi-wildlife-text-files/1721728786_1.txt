पिछले महीने की 20 से 27 जनवरी तक वन्य जीवों की गिनती वन विभाग ने कराई। हर बीट प्रभारी को निर्देश दिए गए कि वो या तो देखकर या पदचि- या अपशिष्ट की पहचान कर वन्य जीवों की गिनती करें। सात दिनों तक काम के बाद फाइनल आंकड़े आए। इनमें आश्चर्यजनक रूप से झाबुआ परिक्षेत्र में एक भी मोर नहीं पाया गया जबकि पेटलावद में साढ़े 3 हजार और थांदला में 175 मोरों का होना बताया गया। इस बात पर आश्चर्य इसलिए हो रहा है क्योंकि झाबुआ से सटे हाथीपावा के वनक्षेत्र में अक्सर मोर दिखाई दे जाते हैं। इसी तरह यहां के काफी बड़े क्षेत्र में मोर निवास करते हैं। फिर भी गणना में एक भी मोर का न पाया जाना चिंताजनक है। इसके अलावा गिनती में झाबुआ परिक्षेत्र में एक भी खरगोश का होना भी नहीं बताया गया। खरगोश भी यहां के वन क्षेत्रों में आसानी से दिख जाते हैं। गिनती में लापरवाही इन आंकड़ों से साफ है कि वन अमले ने गणना में कितनी लापरवाही बरती होगी। हाल ये हुए कि पेटलावद और थांदला में सिर्फ मोरों के कारण ही वन्य जीवों का आंकड़ा कुछ आगे बढ़ पाया। झाबुआ में मोर और खरगोश एक भी नहीं होने से यहां कुल वन्य जीवों की संख्या महज 42 निकली जबकि थांदला में ये संख्या 478 और पेटलावद में 3 हजार 759 रही। राजस्व में होंगे हमारी गणना सिर्फ वन क्षेत्रों में हुई है। हो सकता है मोर वगैरह राजस्व क्षेत्र में हो। हो सकता है यहां भी मोर हों। अभी पक्षियों की गणना के लिए फिर से अलग फॉर्मेट आएगा। -नाहरसिंह, डीएफओ, झाबुआ