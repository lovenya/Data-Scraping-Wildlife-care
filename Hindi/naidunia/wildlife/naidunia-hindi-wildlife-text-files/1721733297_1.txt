जिले के ग्रामीण और शहरी क्षेत्रों से लगातार सांप निकलने की जानकारी सामने आ रहीं हैं। शहर सुनालिया चौक स्थित पानी टंकी के समीप बस्ती में खड़ी आटो में एक अजगर पेट्रोल टंकी के पास घूस गया। काम से लाैटने के बाद चालक आटो खडी कर घर की ओर जा रहा था, तभी उसकी नजर अजगर पर पड़ी। फिर क्या था देखते ही देखते लोगों की भीड़ इकट्ठा हो गई और अजगर को निकालने का भरपूर प्रयास करने लगे। थक हार कर लोगों ने इसकी जानकारी वाइल्डलाइफ रेस्क्यू टीम अध्यक्ष वन विभाग सदस्य जितेंद्र सारथी को दिया, जिसके फौरन बाद सारथी ने अपने टीम के सदस्य देवाआशीष और राजू को मौके स्थल पर भेजा। स्थल में पहुंचकर टीम ने रेस्क्यू आपरेशन शुरू किया। अजगर पेट्रोल टंकी के पास इस तरह से जकड़ कर बैठ गया था की उसे निकाल ही नहीं पा रहे थे। लगभग एक घंटे के कड़ी मेहनत के बाद अजगर को आटो से बाहर निकाला गया। विशाल अजगर को देख लोग हक्के बक्के रह गए। रेस्क्यू टीम ने उसे सुरक्षित बोरे में रखा गया और सुरक्षित स्थान में छोड़ा। तब कहीं जाकर लोगों में राहत की सांस ली।