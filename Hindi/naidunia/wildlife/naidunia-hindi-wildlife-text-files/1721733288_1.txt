वर्षा काल शुरू होते ही जहरीले जीव-जंतु बाहर निकलने लगी हैं। जैव विविधता से भरे कोरबा के वन क्षेत्र के जंगली जीवों भटक कर शहरी क्षेत्र में अक्सर आते हुए देखा जा सकता है। ऐसी ही घटना ग्राम रापाखर्रा गांव के एक घर में देखने को मिली। दुर्लभ प्रजाति का सांप ग्रामीण किसान के रसोई में देखने को मिला। सांप को देखकर घर के लोग डर गए। डरे सहमे घर वालों ने बिना देरी किए इसकी जानकारी सर्प मित्र जीतेन्द्र सारथी दिया गया, जिसके बाद सारथी गांव पहुंच कर रेस्क्यू किया और गांव वालों को समझाया कि यह साप बहुत ही दुर्लभ हैं, जिसे अंग्रेजी में कामन ट्रिंकेट स्नैक वे हिंदी में वन सुंदरी के नाम से जाना जाता हैं। यह जहरीला नहीं होता पर जानकारी के आभाव में कुछ लोग इसको जहरीला कर मार देते हैं। उन्होने कहा कि सांप विषैला हो या विषहीन दोनो की संरक्षण करना हमारा कर्त्तव्य है। सांप को पकड़ कर टीम ने सुरक्षित स्थान छोड़ा। इसी तरह शहर स्थिति न्यू ऐरा स्कूल रामपुर में साफ सफाई चल रही थी। इस दौरान स्कूल परिसर में सांप देखने को मिला। स्कूल प्रबंधन ने इसकी जानकारी सर्प मित्र टीम को दी। मौके पर पहुंची टीम ने रेस्क्यू कर जब सांप को पकड़ा तब पता चला कि वह कोबरा था। सर्प टीम ने सुरक्षित स्थान पर छोड़ा तब स्कूल प्रबंधन ने राहत की सांस ली। जितेन्द्र सारथी ने बताया रात के समय ज्यादा सतर्क रहने की जरूरत हैं, सोने से पहले बिस्तर को जरूर जांच लेवे, मच्छरदानी लगा कर सोए, जूते झाड़ कर पहने, स्कूटी को चलाने के पहले अच्छे से जांच लेवे और सर्प दंश होने पर ज्यादा घबराएं नहीं और जल्द से जल्द अस्पताल जाएं।