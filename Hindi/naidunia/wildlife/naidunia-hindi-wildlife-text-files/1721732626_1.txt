कानन पेंडारी जू 40 जूकीपर है। यह पहली बार है जब कानन प्रबंधन इन्हें प्रशिक्षण के लिए दूसरे जू भेज रहा है। अभी तक बाहर से विशेषज्ञों को बुलाकर कानन पेंडारी में प्रशिक्षण का आयोजन किया जाता था। चूंकि सभी एक साथ भेजना संभव नहीं है। इसलिए दो चरणों में प्रशिक्षण के लिए भेजने का निर्णय लिया गया है। इससे पहले भुवनेश्वर जू प्रबंधन से चर्चा की गई और उनकी सहमति ली गई। सहमति मिलने के बाद 15 जुलाई को पहले दल को भेजा गया। यह दल मंगलवार को लौट आया है। अब बुधवार की सुबह दूसरे दल को भेजा गया है। इसमें भी 20 कर्मचारियों के अलावा कुछ वनकर्मी भी है। दरअसल सभी प्रशिक्षण की आवश्यकता है। हालही में यहां दो बड़ी लापरवाही हुई। एक में भालू केज से बाहर निकल गया और दूसरी बाइसन की मौत है। बाइसन की मौत की वजह निमोनिया बताई जा रही है। यह केवल केज की अव्यवस्था के कारण हुआ है। इसे देखते हुए ही जू प्रबंधन सभी जूकीपर को पूरी तरह परिपक्व करना चाह रहा है। इसके मद्देनजर ही उन्हें प्रशिक्षण के लिए भेजा जा रहा है। आगे भी यह कोशिश रहेगी की उन्हें देश के दूसरे जू में इसी तरह प्रशिक्षण के लिए भेजा जाए। अचानकमार- अमरकंटक बायोस्फियेर रिजर्व के संचालक व डीएफओ विष्णु नायर ने बताया कि बुधवार को दल सुबह छह बजे रवाना हुआ है और 23 जुलाई को इनकी वापसी होगी। भुवनेश्वर बेहतर चिड़ियाघर हैं और वहां वन्य प्राणियों की खास तौर पर देखभाल की जाती है। उनकी देखभाल का तरीका अलग है। इसीलिए यहां से जूकीपर्स और उनके साथ में वनकर्मियों को भेजा गया।