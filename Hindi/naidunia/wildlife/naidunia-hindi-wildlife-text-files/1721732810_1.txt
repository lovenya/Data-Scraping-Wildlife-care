भारतीय वन्य जीव संस्थान देहरादून के डीन डा. यादवेंद्रदेव विक्रम सिंह झाला नवंबर 2020 में पहली बार अफ्रीकी चीतों को भारत में बसाने की संभावना तलाशने के लिए सबसे पहले श्योपुर के कूनो क्षेत्र में आए थे। तब से उन्होंने लगातार तैयारियों को लेकर दक्षिण अफ्रीका और नामीबिया के उच्च अधिकारियों के साथ समन्वय रखा। चीतों के नामीबिया से लेने गए दल की अगुवाई भी उन्हें सौंपी गई है। डा. झाला आज सुबह चीतों को लेकर भारत की धरती पर पहुंचेंगे।़चिीता परियोजना को लेकर मप्र कैडर आइएएस अफसर रहे एमके रंजीत सिंह की 50 साल पहले की सोच भी अहम रही। उन्होंने 1972 में चीतों को भारत में फिर से बसाने की योजना तैयार की थी। मध्य प्रदेश के वन सचिव रहते हुए कूनो को सेंक्चुरी बनाने में उन्होंने अहम भूमिका निभाई थी।