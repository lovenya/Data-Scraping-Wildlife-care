भारत के संदर्भ में इसे देखें तो अकेले टाइगर टेंपल में देश के तीन टाइगर रिजर्व के बराबर बाघ रखे गए थे। मालूम हो, इस वक्त भारत में 49 टाइगर रिजर्व हैं। पर्यावरण मंत्री प्रकाश जावड़ेकर के मुताबिक, वर्ष 2016 में इनमें बाघों की कुल संख्या 2500 पहुंच गई है। इस प्रकार देखें तो देश के एक टाइगर रिजर्व में औसतन 50 बाघ हैं। तीन बौद्ध भिक्षुओं समेत पांच गिरफ्तार बैंकॉक से 140 किमी दूर कंचनबरी स्थित यह बौद्ध मंदिर पर्यटकों में खासा लोकप्रिय है। गत गुरुवार को मंदिर में छापा मारकर बाघों की कई खाल तथा ऐसे जार बरामद किए गए थे, जिनमें शावकों के शव और अंग रखे गए थे। वन्यजीवों की तस्करी इस मामले में अब तक तीन बौद्ध भिक्षुओं सहित पांच संदिग्धों को गिरफ्तार किया गया है। शिन्हुआ की खबर के अनुसार, डिपार्टमेंट ऑफ नेशनल पार्क, वाइल्डलाइफ एंड प्लांट कंजर्वेशन (डीएनपी) के अधिकारियों ने नौ बाघों को राचाबुरी प्रांत स्थित ब्रीडिंग सेंटर (प्रजनन केंद्र) स्थानांतरित किया है। इनकी उम्र आठ से 12 साल के बीच है। डीएनपी के अनुसार, 'सभी 140 बाघों को राचाबुरी स्थित दो प्रजनन केंद्रों में ले जाया गया है। इन इंडो-चीनी बाघों को बाद में जंगलों में छोड़ दिया जाएगा। बाघ मंदिर में रहने वाले मोरों, हिरणों और जंगली सुअरों सहित अन्य जानवरों को भी दूसरी जगह ले जाया जाएगा, लेकिन इसमें अभी वक्त लगेगा।' फ्रीजर में 40 शावकों के शवों को रखे जाने की भी जांच की जा रही है। अधिकारी पता लगा रहे हैं कि इन्हें सहेजकर क्यों रखा गया था। मंदिर से बाघों की हड्डियां और शरीर के अन्य हिस्से भी मिले हैं, जिनका इस्तेमाल पारंपरिक चीनी दवाई बनाने में किया जाता था। मालूम हो, टाइगर टेंपल को 20 वर्ष पहले शुरू किया गया था। इसके बाद से यह पर्यटन केंद्र बन गया था।