कोरबा (नईदुनिया प्रतिनिधि)। कटघोरा वनमंडल के केंदई वन परिक्षेत्र के ग्राम कांपानवापारा से आधा किलोमीटर दूर जंगल में 31 हाथियों के दल ने सप्ताह भर से डेरा डाल रखा है। रात के समय बस्ती में घुस आने की आशंका से ग्रामीणों में भय का वातावरण बना हुआ है। दल के नेशनल हाइवे में आ जाने से आवागमन बाधित होता है। सुरक्षा की दृष्टि वन कर्मी हाथियों की निगरानी कर रहे हैं। बड़ी संख्या में एक ही स्थान में लंबे समय रूके हाथियों के दल ने ग्रामीणों के साथ वन विभाग की चिंता बढ़ा दी है। कांपानवापारा के दल में छह नन्हे हाथी भी शामिल हैं। इनमें दो हाथियों के बच्चे का हाल ही में जन्म हुआ है। इस वजह से दल संवेदनशील हो गया हैं। रात-रात भर हाथियों के चिंघाड़ने के आवाज बस्ती तक पहुंचती है। वन कर्मियों के साथ ग्रामीणों में भय बना हुआ हैं। हाथियों के विचरण स्थल हाईव की दूरी आधा किलोमीटर से भी कम है। रात के समय हाथियाें के सड़क पर आ जाने से अक्सर वाहनों की कतार लग जाती है। मंगलवार रात हाथियों के सड़क पर आने आवागमन बाधित हुआ। वाहनों के आवागमन को बहाल करने के लिए वन कर्मियों को हाथियों को खदेड़ना पड़ा। इन दिनों जंगल में महुआ के फूल झड़ रहे हैंं। संग्रहण के लिए ग्रामीणों का जंगल की ओर न जाने की समझाइस दी जा रही है। वन मंडलाधिकारी कुमार निशांत ने बताया की ग्रामीणों को हाथियों से सुरक्षित रखने क लिए लगातार मुनादी कराई जा रही है। ड्रोन कैमरे हाथियों पर निगरानी रखी जा रही है। अनुकूल क्षेत्र होन के कारण हाथी कांपानवापारा के निकट जंगल में ठहर हैं। उन्होने बताया कि दल ने अभी कोई नुकसान नहीं पहुंचाया है।