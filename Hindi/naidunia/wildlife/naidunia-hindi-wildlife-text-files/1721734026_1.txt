Jabalpur News : नई दुनिया प्रतिनिधि, जबलपुर। विश्व स्तरीय जिला जैव विविधता चैलेंज की शुरुवात सारे विश्व के साथ जबलपुर में भी हुई, जिसमे सिटीजंस फार नेचर एंड कंजरवेशन सोसाइटी के द्वारा जैव विविधता के आंकड़े इकठ्ठा किए गए। इसी के अंतर्गत 1750 अलग-अलग प्रजातियों के आंकड़े इकट्ठे कर एप में रिकार्ड किए गए। पांच दिनों के जैव विविधता आंकड़ो का विश्व व्यापारी आंकलन विषय विशेषज्ञ करेंगे। उसके बाद 6 मई को विश्व के शहरों की जैव विविधता के आंकड़ो के परिणाम आएंगे। शहर देश के 10 सबसे ज्यादा जैव विविधता आब्जर्वेशन वाले शहरों में शामिल है। जो आकंड़े दर्ज किए गए है, उन्हें छात्र, विज्ञानी अपने अध्ययन के लिए उपयोग कर सकेंगे। जिससे सिटीजंस साइंस की अवधाराणा बनेगी। और सामान्य व्यक्ति भी अपने पर्यावरण और जैव विविधता को जान सकेंगे। शहर के गढ़ा, शैलपर्ण, मदनमहल, रांझी, अधारताल, गोहलपुर, मनमोहन नगर, अंबेडकर कालोनी, सिविल लाइंस, राइटटाउन, सरस्वती कालोनी, संग्राम सागर, समाधि स्थल, बरगी, कटंगी आदि क्षेत्रों के आंकड़े सम्मिलित है। मंडला के निवास, दमोह के वीरांगना दुर्गावती वन्य प्राणी अभियारण्य के भी आंकड़े सम्मिलित हैं। आकंड़े सम्मिलित करने के लिए समर्थ जैन, अभय सिंह ठाकुर, देव गोस्वामी, डा जितेंद्र झारिया, मिनटोश राय, पुरषोत्तम विश्वकर्मा, अतुल कुशवाहा, राजेश सोमकुवर, अनमोल द्विवेदी, दिवाकर गुप्ता, अनुष्का राय, अंजली पटेल, मोनिका नामदेव, निकिता पटेल, परणिता रैकवार, डा श्रुति नेमा, प्रतिभा उपाध्याय, मून अहिरवार, प्रतिभा दुबे, लीता चखर आदि शामिल थे। सिटीजंस फार नेचर सोसाइटी के डा प्रदीप कसार, डा आमिर नसीराबादी, डा विजय सिंह यादव, डा संजय पशीने, डा समीर अग्रवाल, डा सुधीर जैन आदि ने सभी का आभार व्यक्त किया।