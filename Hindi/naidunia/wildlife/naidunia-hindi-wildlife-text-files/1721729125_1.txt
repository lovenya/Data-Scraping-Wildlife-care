गुरुवार को लगभग 50 अधिकारियों व सैनिकों के एक दल ने लगभग तीन घंटे तक बौद्ध मंदिर की जांच की और इसके बाद इस नतीजे पर पहुंचे। गौरतलब है कि कंचनबुरी में यह बौद्ध मंदिर दुनिया का एकमात्र 'टाइगर टेंपल' है। इसे 'Wat Pa Luang Ta Bua' के नाम से भी जाना जाता है। जांच में शामिल अधिकारियों ने बताया कि मंदिर में 143 रॉयल बंगाल टाइगर रह रहे हैं और सभी बिल्कुल स्वस्थ भी हैं। इस मंदिर में सौ से ज्यादा बौद्ध भिक्षु निवास करते हैं। इस टेंपल में बाघों के बच्चे इन्हीं भिक्षुओं के साथ खेलते हुए बड़े होते हैं। बाघों में हिंसक प्रवृत्ति नहीं पनपे, इसके लिए इन्हें यहां खास तरह की ट्रेनिंग दी जाती है। 1994 में इस 'टाइगर टेंपल' की स्थापना हुई थी। इस टेंपल में बाघ का पहला बच्चा 1999 में जन्मा था। उसकी मां शिकारियों के हाथों मारी गई थी। गौरतलब है कि यह टेंपल दुनियाभर के सैलानियों के बीच काफी लोकप्रिय है। यहां आने वाले सैलानी इन बाघों के साथ गले मिलकर तस्वीरें तक खिंचवाते हैं। आगे स्लाइड्स में देखें 'टाइगर टेंपल' के अंदर के नजारे...