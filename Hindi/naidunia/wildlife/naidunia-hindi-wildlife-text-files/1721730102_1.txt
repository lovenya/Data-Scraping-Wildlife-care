अब मध्यप्रदेश की मांग पर एक बार फिर कर्नाटक हाथियों को देने के लिए तैयार हुआ है।लेकिन इसके बाद भी इन हाथियों का मध्यप्रदेश तक का सफर आसानी से पूरा हो पाएगा कहना मुश्किल है। बिना किसी तैयारी लेने पहुंचे थे हाथी मध्यप्रदेश ने सबसे ज्यादा हाथी वाले राज्य कर्नाटक से 2010 में 20 हाथियोें की मांग की थी। कर्नाटक 15 हाथी देने को तैयार भी हो गया। लेकिन वन्यप्राणियों के संरक्षण से जुड़ी संस्थाओं ने यह कहते हुए हाईकोर्ट में आपत्ति लगा दी कि मध्यप्रदेश में हाथियों की देखरेख ठीक से नहीं की जाती। संस्थाओं ने कर्नाटक से मध्यप्रदेश तक के हाथियों के सुरक्षित सफर पर भी शंका जताई। सरकार इन आपत्तियों का कोई उचित जवाब नहीं दे सकी जिसके चलते हाईकोर्ट ने हाथियों को मध्यप्रदेश भेजने पर रोक लगा दी। तीन राज्यों ने अब तक नहीं दी अनुमति मध्यप्रदेश की मांग पर एक बार फिर कर्नाटक हाथी देने को तैयार हुआ है। यह हाथी सड़क मार्ग से कर्नाटक, आंध्रप्रदेश और महाराष्ट्र होते हुए नेशनल पार्कों तक पहुंचेंगे। हाथियों का काफिला जिन राज्यों से होकर गुजरेगा,वहां के स्थानीय प्रशासन से अनुमति लेनी होगी। वन विभाग ने तीनों राज्यों को पत्र लिखा है लेकिन अभी किसी ने अनुमति नहीं दी है। 8 दिन में पूरा होगा सफर हाथियों को बड़े ट्रॉले में सड़क मार्ग से लाया जाएगा रोज 400 किमी का सफर तय होगा। इस तरह बेंगलुरु से मध्यप्रदेश तक लगभग 1600 किमी का सफर 8 दिन में पूरा होगा। इस दौरान हाथियों की देखभाल के लिए 16 महावत,6 डॉक्टर और 12 से अधिक वन अधिकारी शामिल रहेंगे। हाथी का वजन लगभग 50 टन होता है जो रोजाना 200 से 300 किलो भोजन करता है और 160 लीटर पानी पीता है। नेशनल पार्कों में अभी 53 हाथी टाइगर रिजर्व में गश्ती व बाघों की निगरानी के लिए हाथी का उपयोेग किया जाता है। अभी प्रदेश के नेशनल पार्कों में बड़े-छोटे मिलाकर कुल 53 हाथी हैं। 26 हाथियों की उम्र 16 सेे लेेकर 60 साल तक है। 10 हाथी 70 की उम्र पार कर बूढ़े हो चुके हैं,फिर भी उनसे गश्ती का काम लिया जा रहा है। अन्य हाथी अभी छोटे हैं और उन्हें तैयार होने में वक्त लगेगा। सफर आसान नहीं इतने लंबे सफर के दौरान हाथियों के स्वास्थ्य पर लगातार नजर रखनी होगी साथ ही उनके व्यवहार को भी नियंत्रित करना होगा। - डॉक्टर नितिन गुप्ता,हाथियों को लाने वाली टीम में शामिल अनुमति मिलते ही होगी शिफ्टिंग हमारी टीम ने हाथियों के स्वास्थ्य का परीक्षण कर चयन कर लिया है। संबंधित राज्योें को अनुमति के लिए पत्र लिखा है, अनुमति मिलते ही शिफ्टिंग का कार्य शुरू किया जाएगा। - जितेन्द्र अग्रवाल, पीसीसीएफ, वन्यप्राणी मप्र