मध्यप्रदेश के श्याेपुर में नदी में मिला तेंदुए का शव, वन विभाग के कर्मचारियाें ने किया अंतिम संस्कार। pic.twitter.com/QKAIvfQvSa — NaiDunia (@Nai_Dunia) January 23, 2022 जानकारी के अनुसार रविवार को चारवाहे चंबल नदी में मवेशियों को पानी पिलाने गए तो ऊंचाखेड़ा घाट किनारे नदी में मृत तेंदुआ देखा। उन्होंने अन्य लोगों को सूचना दी। ग्रामीणों ने वन विभाग को सूचना दी। इस पर श्योपुर रेंज के रेंजर अजय वाजपेयी टीम के साथ ऊंचाखेड़ा घाट पर पहुंचे। ग्रामीणों ने बताया कि तेंदुआ का शव नदी में दो-तीन से पड़ा है। रविवार को किसी जागरूक ग्रामीण ने मोबाइल से फोटो खींचकर इंटरनेट मीडिया पर डाला तो हड़कंप मच गया। टीम ने पंचनामा बनाकर तेंदुआ के शव को पानी से बाहर निकाला और जांच पड़ताल की। रेंजर का कहना है, कि शव चार-पांच दिन पुराना लग रहा है। टीम ने पोस्ट मार्टम के लिए शव को पशु अस्पताल भिजवाया दिया। पीएम के बाद तेंदुए की अंतिम यात्रा निकालकर उसका अंतिम संस्कार किया गया। रेंजर अजय वाजपेयी का का कहना है, कि श्योपुर रेंज के वन्यजीव इस एरिया में नहीं आते हैं। संभवतः तेंदुआ राजस्थान क्षेत्र में किसी तरह मर गया होगा, जो नदी में बहकर यहां आ गया है। तेंदुआ की मौत किस कारण से हुई है यह पीएम रिपोर्ट आने के बाद ही पता चल सकेगा। वर्जनः कूनो पार्क के वन्यजीव चंबल नदी की तरफ नहीं जाते हैं। जिस जगह तेंदुआ मिला हैं, वहां से राजस्थान के सवाई माधोपुर जिले का रणथंभोर पार्क नजदीक हैं। पीके वर्मा, डीएफओ कूनो पार्क