जब शिवतराई में पर्यटकों के लिए कॉटेज बन रहा था उस समय यहां इंटरपीटिशन सेंटर की भी योजना बनाई गई है। वर्तमान में सेंटर की भव्य बिल्डिंग बनकर तैयार हो गई है। अब सबसे महत्वपूर्ण काम भीतर साज- सज्जा का है। इसमें अलग- अलग वन्यप्राणियों की बड़ी- बड़ी तस्वीरें, बटन दबाने पर चिड़ियों की चहचहाहट और वन्यप्राणियों की पहचान करने वाली इलेक्ट्रिॉनिक मशीनें फीड की जाएंगी। कानन पेंडारी में एक इंटरपीटिशन सेंटर है, जहां पर्यटकों को वन्यप्राणियों से जुड़ी जानकारी मिलती है। हालांकि जू का इंटरपीटिशन सेंटर छोटा है। शिवतराई का इंटरपीटिशन सेंटर से इससे काफी भव्य व कई नई चीजें पर्यटकों को देखने व सुनने को मिलेंगी। इसके लिए वनमंडल जुटा हुआ है। बड़ा प्रोजेक्ट होने के कारण इसको आकर्षण स्वरूप देने के लिए विशेषज्ञ व संस्थाओं के सुझाव लिए जा रहे हैं। डब्ल्यूटीआई व पुणे स्थित विद्याभारती के डॉ. बरूचा को एक पत्र भी लिखा गया है, जिसमें उन्हें इंटरपीटिशन सेंटर का अवलोकन करने की बात कही गई है। वनमंडल चाह रहा है कि इन दोनों में से कोई भी इंटरपीटिशन के भीतर हिस्सों की साज- सज्जा करे। मालूम हो कि कानन पेंडारी के इंटरपीटिशन सेंटर की सजावट पुणे की विद्याभारती संस्था ने ही की है। डब्यूटीआई को भी इस काम बेहतर अनुभव होने के साथ- साथ उनकी टीम देश- विदेश में भ्रमण भी करती है। इसके अलावा वनमंडल ने एक नया निर्णय लिया है। इसके तहत यहां एक हॉल में पर्यटकों को वाइल्ड लाइफ से जुड़ी फिल्में दिखाईं जाएंगी। इसके लिए 40 से 50 फिल्मों की सीडी आदि संग्रहित कर रखी जा रही है। एक फिल्म एक घंटे की होगी। फिल्मों में अलग- अलग वन्यप्राणियों की जानकारियां दिखाईं जाएंगी। ट्रैप कैमरे में कैद फोटो भी आएंगी नजर फिल्मों के अलावा पर्यटक उन वन्यप्राणियों की तस्वीरों का दीदार भी कर सकेंगे जो अचानकमार टाइगर रिजर्व में लगाए गए ट्रैप कैमरे में कैद हुए हैं। तस्वीरें उस लाइटिंग वाले फेम के माध्यम से दिखेंगी इससे पर्यटक जान सकेंगे कि टाइगर रिजर्व में किस प्रजातियों के वन्यप्राणी हैं। वनमंडल के जंगलों के भी वन्यप्राणियों की तस्वीरें रहेंगी। शिवतराई में इंटरपीटिशन सेंटर की बिल्डिंग तैयार हो चुकी है। अब इसके भीतर की साज- सज्जा की तैयारी है। आकर्षक व अनोखा सेंटर बनाने के लिए विशेषज्ञ व संस्थानों की मदद ली जा रही है। इसके अलावा यहां पर्यटकों को वाइल्ड लाइफ से जुड़ी फिल्में दिखाईं जाएंगी। हेमंत पांडेय डीएफओ, बिलासपुर वनमंडल