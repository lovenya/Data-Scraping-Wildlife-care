नईदुनिया प्रतिनिधि, खंडवा। इंदिरा सागर बांध के निर्माण की स्वीकृति के करीब 39 साल बाद ओंकारेश्वर वन्यप्राणी अभयारण्य की उम्मीद बंधी है। खंडवा, देवास और हरदा जिलों के वन क्षेत्र को मिलाकर 614 वर्ग किलोमीटर में प्रस्तावित अभयारण्य के गठन का प्रस्ताव शासन स्तर पर लंबित था। इंदिरा सागर और ओंकारेश्वर बांध की वजह से वन क्षेत्र डूबने से वन्य प्राणियों को सुरक्षित आवास व संरक्षण देने के लिए अभयारण्य तैयार करना है। लंबी जद्दोजहद के बाद इसकी कार्रवाई अंतिम चरण में पहुंच चुकी है। इससे अभयारण्य की अधिसूचना जल्द जारी होने की राह प्रशस्त हो गई है।