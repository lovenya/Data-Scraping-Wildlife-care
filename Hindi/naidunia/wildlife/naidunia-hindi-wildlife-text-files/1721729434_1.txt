हर सुबह ज्वार-बाजरा तो हम पक्षियों के लिए डालते हैं पर यह जानने की कोशिश नहीं करते कि असल में पक्षियों की खुराक क्या है, उनके लिए क्या जरूरी है। पक्षियों के प्रति हमारी सोच में सकारात्मक अंतर तो आया है पर हमसे ज्यादा पक्षी सचेत होने लगे हैं। वे बदलती परिस्थितियों के अनुसार खुद को ढालने की कोशिश कर रहे हैं। जो इसमें सफल हो रहे हैं उनकी संख्या तो बढ़ रही है और जो इसमें खुद को ढ़ाल नहीं पा रहे वे शहर के बाहर ही नजर आते हैं। इन्होंने हमें स्वीकार किया जंगली कबूतर, कॉमन मैना, बुलबुल, ब्राह्मणी मैना, कॉमन क्रिस्टल, अबलक मैना ऐसे हैं जिन्होंने खुद को शहरी वातावरण के अनुरूप ढाल लिया है। कोशिश सर्वाइव करने की धनेष (ग्रे हॉर्नबिल), तोता, सनबर्ड, उल्लू, टेलर बर्ड, एशी प्रीनिया, ड्रांगो (कोतवाल) खुद को शहरी वातावरण के अनुरूप ढालने की कोशिश कर रहे हैं। इनके खाने में अब ब्रेड, रोटी भी शामिल होने लगी है तो घोंसले में इलेक्ट्रिक वायर, कागज के टुकड़े, प्लास्टिक का इस्तेमाल कर रहे हैं। इसके अलावा पेड़ के गड्ढ़ों में रहने वाला धनेष पक्षी को शहर में हाल ही में एक बिल्डिंग के गड्ढे में धनेश के परिवार को देखा गया। शहर नहीं आए रास गौरया, बीइटर, फाख्ता, नीलकंठ, बेबेक श्राइक, नेकपाय रॉबिन को बदलते शहर और उसकी जीवन शैली रास नहीं आई और वे इस बदले माहौल में सर्वाइव नहीं कर पा रहे हैं। जानकारी का अभाव बर्ड वॉचर अजय गड़िकर के अनुसार लोग यह नहीं समझते कि किन पक्षियों के लिए कैसा फूड और कैसी कंडिशन माकूल हैं। इसलिए कुछ पक्षियों के लिए सर्वाइव करना मुश्किल हो रहा है। हो रहा संरक्षण नेचर फॉर वॉलेंटियर संस्था के अध्यक्ष भालू मोंढ़े के अनुसार अब लोग पक्षियों को मार नहीं रहे, बल्कि उनका संरक्षण कर रहे हैं। शहर के बीच ही नहीं बल्कि आसपास के जंगलों व तालाबों में भी पक्षियों की संख्या ज्यादा नजर आने लगी है।