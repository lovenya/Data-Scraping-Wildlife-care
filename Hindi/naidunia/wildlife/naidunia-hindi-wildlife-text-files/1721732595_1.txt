आमतौर पर यह शिकायत मिलती है कि गर्मी के मौसम में गोपालक गोवंश को हरा चारा चरने के लिए जंगलों में छोड़ देते हैं। हालांकि जंगलों में चराई के लिए चरवाहा भी रहता है। जंगल में स्वतंत्र रूप से चराई के दौरान वन्यप्राणियों के हमले का गोवंश शिकार भी होते हैं। इसे देखते हुए राज्य शासन ने आवर्ती चराई योजना बनाई है। इसमें साल-दर-साल वन विभाग द्वारा अलग-अलग जगह का चयन किया जाएगा। एक वर्ष जंगल के एक क्षेत्र में गोठान बनाएंगे तो दूसरे वर्ष उससे लगे दूसरे क्षेत्र में गोठान का निर्माण करेंगे। इसके पीछे चारा उगाने की योजना है। गोवंशों के लिए पर्याप्त मात्रा में चारे की व्यवस्था करना माना जा रहा है।