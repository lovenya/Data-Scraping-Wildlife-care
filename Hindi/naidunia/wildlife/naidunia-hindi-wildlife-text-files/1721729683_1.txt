इन शेरों की लंबी यात्रा गुरुवार को कोलंबिया में शुरू हुई। यहां नौ शेरों का काफिला बगोटा इंटरनेशनल एयरपोर्ट पर पहुंचा गया। यहां इन्हें एक कार्गो विमान में लादा गया और बाकी 24 शेरों को लेने के लिए पेरू की राजधानी लीमा पहुंचा। इसके बाद शुक्रवार को उनकी उड़ान जोहानिसबर्ग के लिए रवाना हुई। वे लंबी यात्रा के बाद शनिवार को यहां पहुंचे। इन्हें वालवाटर स्थित 12,355 एकड़ में फैले इमोया अभयारण्य में पहुंचाया जाएगा। इस बड़े अभियान से जुड़े अमेरिकी समूह ने बताया कि सर्कस में करीब सभी शेरों के पंजों के नाखून और दांतों को निकाल दिया गया था।