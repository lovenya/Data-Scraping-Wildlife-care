करीब 10 महीने पूर्व स्टेट टाइगर स्ट्राइक फोर्स वन विभाग ने आरोपित बलदेव उर्फ बल्लू निवासी सेंधवा, शिवा बाबा निवासी सेंधवा और शाकिर मौलाना को तेंदुए के पंजों के साथ गिरफ्तार किया था। पूछताछ में आरोपितों ने गफ्फार का नाम कबूला था। बुधवार को एसटीएफ ने गफ्फार को सिरपुर क्षेत्र से गिरफ्तार कर खाल भी बरामद कर ली। निरीक्षक एमए सैयद के मुताबिक, बरामद खाल 'किंग लेपर्ड' की है। इस खाल की अंतरराष्ट्रीय बाजार में कीमत एक करोड़ रुपए है। दो पंजे और एक आरोपित की तलाश स्पेशल टास्क फोर्स के मुताबिक, नवंबर 2018 में पंजों के साथ चार आरोपी गिरफ्तार हुए थे। गफ्फार के पकड़े जाने के बावजूद अभी एक आरोपित फरार है। इसके अलावा तेंदुए के दो पंजों की तलाश जारी है। शरीर पर थी लंबी धारियां अफसरों का दावा है कि जिस तेंदुए की खाल तस्कर के पास से जब्त की है वह दुर्लभ प्रजाति का था। जिसे मॉर्फ से पहचाना जाता है। तकनीकी नाम मेलानिस्टिक लेपर्ड है। सामान्य तेंदुए की त्वचा में काले धब्बे होते है, लेकिन मॉर्फ के शरीर पर लंबी धारियां बनी रहती हैं।