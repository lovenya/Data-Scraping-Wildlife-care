राजधानी के गोलबाजार स्थित दो दुकानों में पिछले साल वन विभाग और दिल्ली की संस्था पीपुल्स फॉर एनिमल ने संयुक्त रूप से छापा मारा था। टीम ने 10 करोड़ के प्रतिबंधित वन्य जीवों के अंग और प्रतिबंधित समुद्री वनस्पति बरामद की थी। जब्त वन्य जीवों के अंगों को जांच के लिए सैंपल हैदराबाद स्थित फॉरेंसिक लैब में भेजा था। हैदराबाद लैब से 11 माह बाद जांच रिपोर्ट रायपुर वन मंडल में आ गई है। लेकिन दुकान संचालकों के ऊपर अभी तक कोई कार्रवाई नहीं हुई है। विभाग के अधिकारी रिपोर्ट को दबाकर बैठ गए हैं। वन विभाग के अधिकारी का कहना है लैब से जांच रिपोर्ट तो आ गई है, उसकी जांच की जाएगी उसके बाद कार्रवाई होगी। ज्ञात हो कि अगस्त 2018 को दिल्ली की संस्था पीपुल्स फार एनिमल को सूचना मिली थी कि रायपुर में प्रतिबंधित वन्य जीवों के अंगों की अवैध बिक्री हो रही है। इस पर टीम ने वन विभाग के साथ दो दुकानों पर संयुक्त रूप से कार्रवाई की थी। टीम ने प्रतिबंधित लॉर्ज बंगाल मॉनिटर लिजार्ड यानी गोह या गोहिया के प्रजनन अंग, वाइल्ड कैट यानी जंगली बिल्ली के पित्त की थैली, जैकाल यानी सियार की नाभि सहित भारी मात्रा में सी फैन यानी समुद्री वनस्पति इंद्रजाल बरामद किया था। इनकी दुकानों पर हुई थी कार्रवाई टीम ने व्यापारी रत्नेश कुमार गुप्ता व दुर्गा प्रसाद-शिवकुमार गुप्ता की दुकानों में छापा मारा था। इसमें गोह के 300 प्रजनन अंग मिले थे। वन विभाग के अधिकारी अब इन पर कार्रवाई करने का मन बना रहे हैं। शेड्यूल वन और टू में आते हैं जानवर लार्ज बंगाल मॉनिटर लिजार्ड, सी फैन वनस्पति को प्रतिबंधित शेड्यूल वन तथा जंगल कैट व जैकाल को शेड्यूल टू श्रेणी के तहत नामित किया गया है। इन जीवों व वनस्पति के अवैध व्यापार के मामले में सात साल की सजा का प्रावधान है। जैसा कि अधिकारियों ने बताया। वर्जन हैदराबाद फॉरेंसिक लैब से रिपोर्ट आ गई है, जांच की जा रही है जांच के बाद कार्रवाई की जाएगी। उत्तम गुप्ता, डीएफओ, रायपुर वन मंडल