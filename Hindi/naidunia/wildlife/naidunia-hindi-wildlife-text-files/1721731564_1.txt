इनके पास से बिना नंबर की बाइक में सफेद रंग की प्लास्टिक की बोरी में एक दुर्लभ वन्य प्राणी पैंगोलिन मिला। आरोपित अंकित सिंह परिहार(20) निवासी जुगिया गांव, थाना चंदिया, जिला उमरिया, राघवेंद्र सिंह गहरवार(28) निवासी बरहरा गांव, थाना चंदिया, जिला उमरिया, हीरा लाल जायसवाल(29) निवासी कुसमहा गांव, थाना इंदवार, जिला उमरिया और रामलखन जायसवाल निवासी चंसुरा गांव, जिला उमरिया ने बताया कि वह अंकित सिंह परिहार से पैंगोलिन लेकर व्यापारी के यहां बेचने के लिए जा रहे थे। इसलिए होती है तस्करी पैंगोलिन की खाल की विदेशों में काफी मांग है। इसकी परतदार खाल का इस्तेमाल यौन शक्तिवर्धक दवाइयों, ड्रग्स, बुलटप्रूफ जैकेट, कपड़े और सजावट के सामान के लिए किया जाता है। अंतरराष्ट्रीय बाजार में पैंगोलिन की कीमत 50 लाख रुपये तक होती है। इनका कहना है चारों आरोपितों को पकड़ लिया गया है। पूछताछ की जा रही है। अभी यह पता नहीं चल पाया है कि इसे कहां से लाया गया। कटनी जिले में उमरियापान, ढीमरखेड़ा सहित अन्य क्षेत्रों में यह दुर्लभ वन्य जीव मिलता है। - आरसी विश्वकर्मा, वन संरक्षक