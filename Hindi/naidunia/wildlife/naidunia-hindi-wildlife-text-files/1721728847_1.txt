टाइगर रिजर्व के रैंक का निर्धारण राष्ट्रीय बाघ संरक्षण प्राधिकरण करता है। इसके लिए हर दो साल में प्राधिकरण के एमईई की टीम टाइगर रिजर्व का दौरा करती है। अभी अचानकमार टाइगर रिजर्व खराब रैंक में शामिल है। यह सबसे नीचे का रैंक है। इसके ऊपर फेयर, गुड व सबसे ऊपर बेस्ट रैंक होता है। दो साल बाद भी फिर से प्राधिकरण की टीम यहां पहुंची है। तीन सदस्यीय इस टीम में एमईई के चेयरमैन व रिटायर्ड डायरेक्टर जनरल ऑफ फारेस्ट डॉ. जगदीश किसवान व सदस्य श्री प्रसन्नजीत और श्री सेन यहां पहुंचे हैं। उनका शहर में आगमन शाम 6 बजे हुआ। यहां से वे सीधे शिवतराई के लिए रवाना हो गए। बुधवार रात तीनों सदस्य शिवतराई स्थित पर्यटक कॉटेज में ही गुजारेंगे। 10 अप्रैल की सुबह 8 बजे से उनका निरीक्षण शुरू हो जाएगा। वैसे तो निरीक्षण के दौरान वे टाइगर रिजर्व की छोटी सी छोटी व्यवस्थाएं चाहे वह वन्यप्राणियों के लिए हो या सुरक्षा सभी का बारीकी से जायजा लेंगे। बाघ से लेकर वन्यप्राणियों की संख्या व एरिया पर उनकी नजर रहेगी। पहले टाइगर रिजर्व के क्षेत्र का हस्तांनातरण नहीं हो पाया था। अब क्षेत्र बंट गया है। टाइगर रिजर्व में कितना क्षेत्र है। इस क्षेत्र में से कितने को कोर व बफर जोन में बांटा गया इसकी जानकारी लेंगे। इसके अलावा उन 6 गांवों में भी जा सकते हैं, जिनका पूर्व कोर से विस्थापन हुआ है। वर्तमान में उनकी क्या स्थिति है। इसके अलावा गांव के हटने के बाद वह जगह खाली हो गई है, तो उसे किस तरह डेवलप किया गया है। यह भी टीम के निरीक्षण का हिस्सा हो सकता है। टाइगर रिजर्व के अधिकारी दौरे का लेकर गंभीर हैं। सप्ताहभर पहले से उन्होंने तैयारियां शुरू कर दी थी। इसके अलावा एक अलग से रिपोर्ट भी बनाई गई है। टाइगर रिजर्व प्रबंधन टीम के दौरे को लेकर सकते में जरूर है, लेकिन उन्हें इतना भरोसा है कि टीम टाइगर रिजर्व से संतुष्ट होकर लौटेगी। इसी संतुष्टि के बाद उनके द्वारा प्राधिकरण ऐसी रिपोर्ट सौंपेगी, जिससे रैंक एक पायदान बढ़कर फेयर में शामिल हो जाएगा। इन पर रहेगी नजर 0 कोर व बफर जोन में सुरक्षा 0 बाघों की संख्या । 0 उपकरणों की स्थिति। 0 बिल्डिंग । 0 स्टॉफ की संख्या । 0 वाटर होल ।