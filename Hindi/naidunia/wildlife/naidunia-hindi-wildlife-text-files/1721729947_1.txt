जंगली हाथियों को खदेड़ रहे बोरिद और अमलौर के ग्रामीण बाल-बाल बचे। हाथियों के आक्रमक होने पर ग्रामीणों ने भागकर जान बचाई, वहीं लोगों ने आग दिखाकर, पटाखे फोड़कर हाथियों को भगाया। ग्रामीण अजयमंगल सिंह धु्रव ने बताया कि अमलोर और बोरिद में बीते दो दिन से दो हाथियों का दल सक्रिय हैं। हाथियों ने बोरिद के रोहित देवदास खेत में काफी नुकसान पहुंचाया। अमलोर के मांगीलाल कमार के घर को नुकसान पहुंचाया। हाथियों को भगाने निकले लालसिंह, शंकर निषाद, बाबुलाल धु्रव बाल-बाल बचे। हाथियों के रौंदने से कुमार यादव, रामलाल यादव, दीनबंधु खैरवार, नाथु धु्रव, लुकेश्वर खैरवार, लक्ष्मीचंद यादव, ढेलू निषाद, लखन निषाद, किसुन धु्रव के फसलों को नुकसान पहुंचा है। ग्रामीण सहमे हुए हैं। --