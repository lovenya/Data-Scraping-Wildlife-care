पांच परियोजनाओं में ग्वालियर (मध्यप्रदेश) से जयपुर (राजस्थान) की प्रस्तावित पारेषण लाइन शामिल हैं। इसमें वन्य जीव अभयारण्य का मामला जुड़ा हुआ है। एक अन्य ग्वालियर से जयपुर पारेषण लाइन को भी वन्य जीव मंजूरी की प्रतीक्षा है। उसके बाद वन मंजूरी के लिए सुप्रीम कोर्ट से मंजूरी लेनी होगी। पुनातसांगचु (भूटान)-अलीपुरदुआर (पश्चिम बंगाल) और पुनातसांगचु-1-अलीपुरदुआर परियोजनाओं के राह में भी वन्यजीव विभाग का बड़ा अड़ंगा है। मामले को विचार के लिए राज्य वन्यजीव बोर्ड के पास भेजा जाएगा। इसके अलावा मध्यप्रदेश के खारमोर वन्यजीव अभयारण्य के रास्ते गुजरने वाली राजगढ़-करमसाड पारेषण लाइन को भी मंजूरी का इंतजार है। सूत्रों के अनुसार केंद्र सरकार अदालत से यह अनुरोध कर सकती है कि बिजली पारेषण लाइन को ढांचागत क्षेत्र की अन्य परियोजनाओं की तरह नहीं समझा जाना चाहिए क्योंकि उनके लिए बहुत कम जगह की जरूरत होती है और बड़े पैमाने पर पेड़ों की कटाई नहीं करनी पड़ती है। उसका मानना है कि बिजली पारेषण परियोजनाएं लाइनों के रूप में होती हैं और मुख्य रूप पर जमीन से ऊपर होकर गुजरती हैं, इसलिए इनके पर्यावरण प्रभाव का आकलन जरूरी नहीं है। विद्युत पारेषण टावरों से वन्य जीवों के मुक्त विचरने में कोई बाधा नहीं आती।