विधायक नागेंद्र सिंह, संजय शाह और राम दांगौर को सदस्य बनाया इसी के साथ बोर्ड से कांग्रेसियों की छुट्टी कर दी गई है। नए बोर्ड में अशासकीय सदस्यों के रूप में प्रदेश के दो वरिष्ठ पत्रकारों को जगह मिली है। इसके अलावा विधायक नागेंद्र सिंह, संजय शाह और राम दांगौर को सदस्य बनाया गया है। वन्यप्राणी विशेषज्ञ के रूप में जगह म‍िली इसके अलावा वन्यप्राणी विशेषज्ञ के रूप में जंगल लॉजेज एसोसिएशन के एरिक डी. कुन्हा, मंधार महाजन, रवि अरोरा, मनमोहन सिंह, सेवानिवृत्त वन अधिकारी खगेश्वर नायक, एनएस डुंगरिया आदि को जगह दी गई है। प्रस्ताव में थापर का नाम नहीं था, इसके बाद भी उन्हें सदस्य बना दिया गया बताया जाता है कि कमल नाथ सरकार में वन विभाग द्वारा भेजे गए प्रस्ताव में थापर का नाम नहीं था, लेकिन इसके बाद भी उन्हें सदस्य बना दिया गया था। बाद में इसका विरोध भी हुआ। थापर अपनी एक सलाह को लेकर चर्चा में आ गए थे बोर्ड गठन से पहले ही थापर अपनी एक सलाह को लेकर चर्चा में आ गए थे। उन्होंने तत्कालीन मुख्यमंत्री कमल नाथ को ईमेल कर प्रदेश के संरक्षित क्षेत्रों में पर्यटन बढ़ाने की सलाह दी थी। प्रदेश में पर्यटन बढ़ाकर 2000 करोड़ रुपये राजस्व इकट्ठा करने का दावा था थापर ने यह भी सलाह दी थी कि बोर्ड से अलग पूर्व मुख्यमंत्री दिग्विजय सिंह की निगरानी में समिति गठित की जाए, जो पर्यटन बढ़ाने के प्रयास करे। उनका दावा था कि प्रदेश में पर्यटन बढ़ाकर 2000 करोड़ रुपये राजस्व इकट्ठा किया जा सकता है।