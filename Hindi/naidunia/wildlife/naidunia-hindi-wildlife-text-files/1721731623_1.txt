विश्व वन्यजीव दिवस के उपलक्ष्य में मंगलवार को सरकारी महाविद्यालय में शपथ का आयोजन किया गया। इसमें कॉलेज प्राचार्य डॉ. एसडी राठौर ने छात्र-छात्राओं को स्वच्छता की शपथ दिलाई गई। प्राचार्य डॉ. एसडी राठौर ने कहा कि हर साल 3 मार्च को पूरे देश में विश्व वन्यजीव दिवस मनाया जाता है। विश्व वन्यजीव दिवस के रूप में नामित करने का मुख्य उद्देश्य दुनिया के वन्य जीवों व वनस्पतियों के बारे में जागरूकता बढ़ाना है। इस दिवस पर विश्वभर में वन्यजीवों की सुरक्षा के लिए कई तरह के जागरुकता कार्यक्रम आयोजित करती हैं। पर्यावरण को साफ व स्वच्छ रखने के लिए स्वच्छता अभियान चलाकर देश के प्रधानमंत्री जनचेतना जागृत करने का प्रयास कर रहे हैं, जिससे कि राष्ट्रपिता महात्मा गांधीजी के स्वच्छ भारत स्वस्थ भारत का सपने को साकार किया जा सके। प्राचार्य ने कहा कि प्रकृति को बचाने के लिए हम सभी को इसके लिए अलख जगानी होगी। प्रतिवर्ष लोगों को अलग-अलग थीम के माध्यम से प्रकृति से विलुप्त हो रहे जीव, प्रजातियों और प्राकृतिक वस्तुओं का संरक्षण करने हेतु जागरूक किया जाता है। सुबह 11.30 बजे प्राचार्य डॉ. एसडी राठौर ने कॉलेज परिसर में सभी छात्र-छात्राओं को स्वच्छता की शपथ दिलाई गई। साथ ही आज से कॉलेज में स्वच्छता पखवाड़ा मनाया जाएगा। पखवाड़े के तहत प्रतिदिन कॉलेज में अलग-अलग कार्यक्रम आयोजित किए जाएंगे। स्वच्छता शपथ वाचन कार्यक्रम का संचालन व आभार प्रदर्शन ईको क्लब प्रभारी डॉ. लक्ष्‌मीकांत राय ने किया। इस अवसर पर महाविद्यालय व आदर्श कन्या महाविद्यालय का स्टाफ सहित 450 से अधिक छात्र-छात्राएं उपस्थित रहे।