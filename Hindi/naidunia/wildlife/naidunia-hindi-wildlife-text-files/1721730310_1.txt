वन विभाग ने इनमें से 25 गांवों को अधिक संवेदनशील मानते हुए इनमें हाई अलर्ट जारी कर रखा है। बुदनी में वन विभाग ने कंट्रोल रूम बनाया है, इसमें 19 कर्मचारियों को तैनात करने के साथ ही जीप सहित अन्य उपकरणों से लैस किया गया है। वन अमला जंगली जानवरों को घने जंगल में खदेड़ने का प्रयास कर रहा है। विभाग को डर है कि बाघ इंसानों को शिकार न कर ले या कहीं बाघ ही शिकार न बन जाएं। इधर बाघ, तेंदुए का मूवमेंट बढ़ जाने से ग्रामीण दिन में भी घर से बाहर नहीं निकल रहे हैं। वन विभाग के जंगली क्षेत्र से 50 से ज्यादा गांव लगे हुए हैं। इनमें से 24 गांवों में वन विभाग ने संवेदनशील घोषित कर दिया है। साथ ही जंगल में अकेले नहीं जाने की लोगों को सलाह दी है। इसके साथ ही बुदनी में कंट्रोल रूम बनाया गया है। 24 घंटे संचालित इस कंट्रोल रूम में 19 कर्मचारियों को वन विभाग की जीप सहित अन्य बचाव के उपकरणों से लैस किया गया है। पांच-पांच कर्मचारी 12-12 घंटे ड्यूटी देकर पूरी तरह से जंगली जानवर के मूवमेंट पर नजर रखे हुए हैं। सड़क पर बाघ दिखने से फैली सनसनी बुधनी की वर्धमान फैक्ट्री के आस-पास बाघ की मौजूदगी की सूचना लगातार मिल रही है। रविवार को भी वर्धमान फेक्ट्री के पास रोड पर बाघ दिखाई देने की सूचना मिली है। रविवार को सुबह के समय बाघ से सड़क को पार किया। जिससे आसपास के रहवासी क्षेत्रों में सनसनी फैली हुई है। वन विभाग बता रहा पांच बाघों का है मूवमेंट बुदनी ब्लाक में इस समय आठ बाघों और तेंदुआ का मूवमेंट मिल रहा है, लेकिन वन विभाग पांच बाघों के मूवमेंट अधिकृत रूप से मान रहा है। रेंजर एसएन खरे की माने तो इस समय बाघ के मूवमेंट जर्रापुर-जोशीपुर, वर्धमान फेक्ट्री के पास, खांडाबड़, भीमकोठी और यारनगर-ऊंचाखेड़ा के पास मिल रहे हैं। वन विभाग को इनके पगमार्क भी मिले हैं। जबकि सूत्रों की माने तो खटपुरा में भी दो बाघ और रेहटी में तेंदुआ लोगों ने देखे हैं, लेकिन वन विभाग ने इनकी अभी तक पूरी तरह से पुष्टि नहीं की है। वन विभाग का कहना है कि बाघ और तेंदुआ को पहाड़ी पर खदड़ने का प्रयास किए जा रहे हैं।