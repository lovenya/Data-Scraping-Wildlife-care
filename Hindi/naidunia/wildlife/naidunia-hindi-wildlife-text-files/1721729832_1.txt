सितबंर 2014 में सामने आए वन्य प्राणियों के अंगो की तस्करी के मामले की तहकीकात के लिए बनाई गई एसटीएफ की राज्यस्तरीय टीम ने विभिन्न राज्यों में दबिश देकर इस कारोबार में लिप्त तस्करों को गिरफ्तार किया है। विदेशी भाषा में होगी पूछताछ पश्चिम लांजी सामान्य व एसटीएफ फॉरेस्ट भोपाल ने ने मिजोरम से म्यांमार की तस्कर महिला को गिरफ्तार कर न्यायालय में पेश किया है। न्यायालय से पूछताछ के लिए एसटीएफ फॉरेस्ट को एक दिन की रिमांड मिली है। वहीं अमले ने महिला की बातों को समझने के लिए म्यांमार से एक ट्रांसलेटर बुलवाया है। लुआनगोडिम कोलासिप से गिरफ्तार एसटीएफ फॉरेस्ट के अनुसार अंतरराष्ट्रीय स्तर पर पेंगोलियन की तस्करी के मामले की विवेचना के दौरान पता चला कि म्यांमार निवासी लुआनगोडिम(50)पेंगोलियन सल्क को देश के विभिन्न स्थानों से खरीद कर बार्डर पार करके उसे विदेशों में सप्लाई करने का कार्य करती है। सूचना पर एसटीएफ फॉरेस्ट व पश्चिम लांजी ने मिजोरम फॉरेस्ट के साथ मिलकर उक्त महिला को कोलासिप मिजोरम से गिरफ्तार किया हैं। गिरफ्तारी के वक्त वन अमले ने महिला के कब्जे से साढ़े चार किलो पेंगोलियन सल्क भी जब्त किया है। प्रदेश में 96, जिले से 22 से गिरफ्तार पश्चिम वन परिक्षेत्र लांजी रेंजर आरएस चौहान ने बताया कि 2014 में वन परिक्षेत्र पश्चिम लांजी से पेंगोलियन का शिकार कर उसे अंतरराष्ट्रीय स्तर पर खरीद फरोख्त करने के मामले में महाराष्ट्र जिले के पांच आरोपी गिरफ्तार किए गए थे। जिनके कब्जे से 1 लाख 33 हजार नकद,चार एटीएम,2 किलो 3 ग्राम पेंगोलियन सल्क व बाइक जब्त की गई थी। जिसके बाद जिले से पेंगोलियन का शिकार कर उसके सल्क को अंतरराष्ट्रीय स्तर पर बेचे जाने की जांच के मामले में एसटीएफ भोपाल का गठन किया था। तब से अब तक पेंगोलियन का शिकार कर तस्करी करने के मामले में फॉरेस्ट एसटीएफ ने प्रदेश के अन्य जिलों से 96 आरोपियों को गिरफ्तार किया है। वहीं जिले में अब 22 तस्कर गिरफ्तार किए जा चुके है और कुछ फरार चल रहे है। वन अमले को महिला से पूछताछ के बाद अंतरराष्ट्रीय स्तर के तस्करों के पकड़े जाने की संभावना है। पूरे मामले एसटीएफ अधिकारी गिरीश सरोठे,डीएफओ अशोक कुमार,धमेन्द्र मोहारे,आरके सोनवाने समेत अन्य शामिल रहे। इनका कहना पेंगोलियन तस्करी मामले की इन्वेस्टीगेशन में एसटीएफ ने मिजोरम के कोलासिप से एक विदेशी महिला को गिरफ्तार किया है। जिसे न्यायालय में पेश कर पूछताछ की जा रही है। इसकी निशानदेही पर एसटीएफ की टीम बड़े गिरोह तक पहुंचने की उम्मीद जता रही है। आरएस चौहान, पश्चिम लांजी वन परिक्षेत्र अधिकारी