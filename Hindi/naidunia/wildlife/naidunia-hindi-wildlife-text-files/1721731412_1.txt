संस्था द्वारा प्रतिवर्ष मानसून में यह सर्वे किया जाता है। इस बार यह सर्वे जुलाई से सितंबर के दौरान हुअा। शहर में यह सर्वे इंद्रपुरी, सिरपुर, खंडवा रोड स्थित देवी अहिल्या विश्वविद्यालय परिसर, सोयाबीन अनुसंधान केंद्र, माणिकबाग क्षेत्र तथा राजवाड़ा उद्यान में हुअा। अासपास के क्षेत्रों में यशवंत सागर, महू-मानपुर, कजलीगढ़, मोहाड़ा फॉल व नाचनमोर में सर्वे हुअा। सर्वे में जो 10 प्रजाति की तितलियां इस बार नजर अाईं वेलेसर थ्री रिंग, लिटिल टाइगर टाइरॉड, पिकॉक रॉयल, कॉमन ट्री ब्राउन, राउंडेड पाइराउड, जोकर, थ्री स्पॉट ग्रास यलो, पेंटेड लेडी, प्लेन्स क्यूपिड अौर पेंट ब्रश स्वीफ्ट हैं। संस्था अध्यक्ष रवि शर्मा के अनुसार 10 नई प्रजातियों की तितलियों सहित कुल 67 प्रजातियों की तितलियां नजर अाईं जबकि गत वर्ष यह अांकड़ा 57 ही था। तितलियों की बढ़ती संख्या अौर प्रजातियां जैव विविधता अौर पारिस्थितिक तंत्र की माप का सूचक है। इस बार तितलियों की संख्या अौर इन क्षेत्रों में नई प्रजातियां संभवत: इसलिए ज्यादा है क्योंकि लॉकडाउन अौर कोरोना संक्रमण के चलते लोग इन स्थलों पर नहीं गए, प्रदुषण कम हुअा अौर पौधों, झाडि़यों व घांस की कटाई-छटाई नहीं हुई। इस सर्वे में अंचल गोयल, संजय जासयसवाल, विजय कोचेटा, मनोज चौधरी अौर मनीष जैन शामिल थे।