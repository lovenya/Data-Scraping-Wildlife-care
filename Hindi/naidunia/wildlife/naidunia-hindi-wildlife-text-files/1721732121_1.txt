3 नवंबर को प्रथम बार आम सैलानियों के लिए इन शावकों को पिंजरे से बाहर निकाला गया। इसके साथ ही सैलानियों से इन शावकों के नाम के लिए पार्चियां डलवाई गईं। 56 बच्चों ने इन शावकों के नाम के लिए पर्चियां डाली। इनमें से शेखर सिंह तोमर ने पर्ची पर नर शावक का नाम रुद्र एवं मादा शावक का नाम भवानी लिखा। यह दोनों नाम पंसद आने पर इन दोनों शावकों को यही नाम दिया गया है। जू क्यूरेटर गौरव परिहार ने बताया कि गांधी प्राणी उद्यान में मादा मीरा (सफेद बाघिन) द्वारा लगभग दो माह पूर्व 31 अगस्त की मध्य रात्रि को दो नन्हें शावकों को जन्म दिन गया था। दो माह के हो जाने के बाद निगमायुक्त किशोर कन्याल की अनुमति मिलने पर चिडियाघर घूमने आने वाले सैलानियों के दीदार के लिए प्रथम बार इन शावकों को पिंजरे से बाहर निकाला गया है। दोनों शिशु शावकों को प्रतिदिन दोपहर 12 बजे से दोपहर 2 बजे तक ही निकाला जाएगा। दोनों शावकों में एक सफेद रंग एवं एक पीले रंग का है। वर्तमान समय में चिडियाघर के अंदर कुल 8 टाइगर हो गए हैं।