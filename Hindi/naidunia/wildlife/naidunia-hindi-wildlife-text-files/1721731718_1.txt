बेरियर के कर्मचारियों ने पत्थर मारकर किए बचाने का प्रयास बताया जा रहा है कि चीतल को बचाने के लिए बैरियर के कर्मचारी ने कुत्तों को पत्थर मार कर भगाने का भी प्रयास किया, पर कोसाबाड़ी क्षेत्र के कुत्तों के हमले से चीतल ने दम तोड़ दिया। इस पूरे घटनाक्रम पर जब बीटगार्ड कमलेश सिदार को लगभग सवा एक बजे मोबाईल पर फोन कर मामले की जानकारी लेनी चाही गई, तो उन्होंने बताया कि वे अभी मौके पर नहीं हैं और 15 मिनट बाद पहुंच कर ही आगे को कुछ कह पाएंगे और दोपहर सवा तीन बजे तक पूरे घटनाक्रम की जानकारी उनकी ओर से नही मिल पाई और न ही उनका कुछ पता नही चला। जिससे यह तो स्पष्ट है की वे बीट से नदारद थे। वनकर्मियों की लापरवाही हो रही उजागर बोईरदादर बीट इन दिनों काफी सुर्खियों में है और यहां लगातार हो रही कई घटनाओं के कारण विजयपुर व आसपास के गांव में वन विभाग के कार्यप्राणली को लेकर कई तरह की चर्चाएं भी हो रही है। इस बार बोइरदादर के जंगल में दावानल की काफी घटनाएं घटित हुई, तो अतिक्रमण व रेल कारीडोर का कूप जलने का भी मामला भी आ चुका है। लगातार बीटगार्ड की लापरवही सामने आने के बाद भी विभाग के अधिकारियों के द्वारा अब तक कोई कार्रवाई नहीं की जा सकी है। बोइरदादर बीट में कोसा बाड़ी के पास कुत्तों के हमले से चीतल की मौत हो गई है। पीएम के बाद आगे की प्रक्रिया पूरी की जाएगी। बीटगार्ड की लापरवाही लगातार सामने आ रही है। बीटगार्ड को हटाया जाएगा, उच्चाधिकारी को इसके लिए पत्र लिखा जाएगा।राजेन्द्र कुमार साहू वन परिक्षेत्र अधिकारी, रायगढ़