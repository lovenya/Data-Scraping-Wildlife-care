पश्चिम वनमंडल के परासिया रेंज के तहत आने वाले मोरेढाना गांव के 10 साल के पूनम को तेंदुए ने 7 फरवरी को शाम को घर के सामने से खींच कर ले गया था। जिसके बाद आदमखोर तेंदुए ने उसे पूरी तरह से खा लिया था। तेंदुए द्वारा किए गए शिकार के बाद वनाधिकारी सहित कर्मचारियों द्वारा क्षेत्र में आदमखोर तेंदुए की लोकेशन पता करने के लिए सीसीटीवी कैमरे लगाए गए, लेकिन कैमरे में तेंदुआ अब तक कैद नहीं हो पाया। जबकि वन कर्मियों को जरूर दिखाई दिया। जिसके बाद पूरे समय तेंदुए पर नजर रखी जा रही है। ताकि किसी तरह की कोई घटना न हो सके। 24 घंटे में किया 3 किमी का सफर विभागीय जानकारी के अनुसार शुक्रवार की सुबह आदमखोर तेंदुए की लोकेशन परासिया रेंज के बाघबर्धियां गांव के समीप वन कर्मचारियों को मिली थी। विभागीय कर्मचारियों द्वारा पूरे समय तेंदुए पर नजर रखी गई। जिसके चलते पिछले 24 घंटे के भीतर तेंदुआ बाघबर्धिया से करीब 3 किमी का सफर तय करते हुए शनिवार की दोपहर में लौहारी गांव तक पहुंचा है। खबर लिखे जाने तक तेंदुए की लोकेशन लोहारी गांव के समीप ही बनी हुई थी। कैमरे में नहीं हुआ कैद आदमखोर तेंदुए द्वारा पूनम का शिकार किए जाने के बाद से लगातार वनाधिकारी एवं कर्मचारियों द्वारा तेंदुए की हर लोकेशन पर गंभीरता से नजर रखी जा रही है। जिसके लिए बकायदा विभाग द्वारा वन क्षेत्र के पानी वालों स्थानों में भी कैमरे लगाए हैं। ताकि तेंदुए की हरकतें कैद हो सकें। लेकिन अभी तक तेंदुआ कैमरे में कैद नही हो पाया है। ट्रेंक्युलाइज करेगी टीम लगातार मासूमों का शिकार करने वाले एवं आदमखोर हो चुके तेंदुए को पकड़ने के लिए विभाग द्वारा भरसक प्रयास किए जा रहे हैं। जिसके चलते पूरी तरह से तेंदुए की लोकेशन मिलने के बाद शनिवार को सतपुड़ा टाइगर रिजर्व के विशेषज्ञ चिकित्सक एवं उनके स्टाफ को बुलाया गया है। जिनके द्वारा मौका पाकर तेंदुए को ट्रेंक्युलाइज किया जाएगा। पगमार्क से हुई पहचान इस मामले में विभागीय अधिकारियों की माने तो छिंदी के ग्रामीण इलाकों में विभाग द्वारा आदमखोर जंगली जानवर के पगमार्ग लिए गए थे। इन पगमार्क को जब परासिया रेंज के मोरेढाना एवं बाघबर्धियां गांव के समीप मिले पगमार्क से मैच किया गया तो एक ही पगमार्क पाए गए। जिससे विभाग यह अनुमान लगा रहा है कि चारों बच्चों का शिकार करने वाला आदमखोर तेंदुआ ही है।