इस सम्मेलन में वन्यप्राणी जनसंख्या प्रबंधन, वन्यप्राणी रहवास पारिस्थितिकी, चुनौती, वन्यप्राणी नीति और वन्यप्राणी-मानव द्वंद और उपायों पर चर्चा होगी। सम्मेलन में आने वाले विदेश और देश के प्रतिनिधियों से पंजीयन शुल्क लिया जाएगा। सम्मेलन में प्रमुख सचिव इकबाल सिंह बैंस सहित अन्य अधिकारी शामिल होंगे। मध्य प्रदेश में बाघ, तेंदुआ सहित अन्य वन्यप्राणियों की संख्या तेजी से बढ़ रही है। यही कारण है कि वन्यप्राणी जंगल से बाहर आ रहे हैं और वन्यप्राणी-मानव द्वंद के हालात बन रहे हैं। शिकार की घटनाएं भी हो रही हैं। इस स्थिति को देखते हुए वन्यप्राणी प्रबंधन पर काम शुरू हुआ है। मप्र स्टेट फारेस्ट रिसर्च इंस्टीट्यूट (एसएफआरआइ) जबलपुर सम्मेलन का आयोजन कर रहा है। बता दें कि इससे पहले यह सम्मेलन पचमढ़ी या बांधवगढ़ टाइगर रिजर्व में आयोजित करने की तैयारी थी, बाद में कान्हा टाइगर रिजर्व को चुना गया