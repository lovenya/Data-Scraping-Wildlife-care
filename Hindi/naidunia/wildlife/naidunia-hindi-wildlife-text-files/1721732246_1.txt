ज्ञात रहे कि पक्षियों की प्रजातियों के बारे में मौजूदा स्थिति पूरी तरह अपडेट रखने के लिए वन विभाग की ओर से पक्षियों की निगरानी कराई जाती है। इसमें पक्षी विशेषज्ञ सहित वाइल्ड लाइफ फोटोग्राफरों की टीम को शामिल किया जाता है। पांच से छह दिन ऐसे चिन्हित स्पाट पर फोटोग्राफी कराई जाती है। तिघरा पर सबसे ज्यादा प्रवासी पक्षी दिखते हैं, जिनकी संख्या एक बार 13 भी दर्ज की गई थी। दो दिन पक्षी गणना को हो चुके हैं और अभी तीन से चार दिन और की जाएगी। प्रवासी पक्षियों का आगमन यानी यहां जैव विविधताः प्रवासी पक्षियों का हर साल आना यह साफ बताता है कि यहां जैव विविधता है, जिस कारण पक्षी आते हैं। यूरोप में अब बर्फबारी का सीजन शुरू होने वाला है, तो वहां से यहां पक्षियों का डेरा जमेगा। अभी ग्वालियर में तेज ठंड और पड़ते ही पक्षी यहां ज्यादा संख्या में दिखने लगेंगे। ऐसे होती है बर्ड वाचिंगः -प्रवासी पक्षियों की निगरानी के तहत सुबह, दोपहर और शाम अलग-अलग समय में फोटोग्राफी की जाती है, इसी फोटोग्राफी के आधार पर बाद में प्रजातियों को वेरीफाई किया जाता है। -उंचाई वाले निर्माण, ऊंचे पेड़ से लेकर जहां ज्यादा संख्या में पेड़-हरियाल और पानी की उपलब्धता रहती है, वहां भी निगरानी रखी जाती है। बार हेडेड गूस: 29 हजार फीट की उंचाई पर उड़ानः पक्षियों की यह प्रजाति सर्दियों के मौसम में तिब्बत, कजाकिस्तान, मंगोलिया, रूस आदि जगहों से एक लंबा सफर तय करके हिमालय की ऊंची चोटियों के ऊपर से उड़ कर भारत में आते हैं। ये दुनिया के सबसे अधिक ऊंचाई पर उड़ने वाले पक्षी हैं, ये लगभग 27 से 29 हजार फीट तक की ऊंचाई पर उड़ कर भारत में पहुंचते हैं। बार हेडेड गूज को भारत में स्थानीय भाषा में हंस, बड़ा हंस या सफेद हंस भी कहते हैं। यह एक प्रवासी पक्षी है, जो सर्दियों के मौसम में भारत के लगभग सभी हिस्सों में देखा जा सकता है। भारत में अपने प्रवास के दौरान दलदली क्षेत्रों में, खेती के आसपास वाली जगहों, पानी व घास के नजदीक, झीलों, व पानी के टैंकों में देखे जा सकते है। ये एक समूह में रहते हैं। वर्जन- पक्षियों की गणना कराई जा रही है, जिसमें मुख्य स्पाट पर फोटोग्राफर और पक्षी विशेषज्ञों की टीमें लगाई गई हैं। पांच से छह दिन में यह प्रक्रिया पूरी हो जाएगी। फोटोग्राफी पूरी होने के बाद वेरीफिकेशन किया जाएगा। बृजेंद्र श्रीवास्तव, डीएफओ, ग्वालियर