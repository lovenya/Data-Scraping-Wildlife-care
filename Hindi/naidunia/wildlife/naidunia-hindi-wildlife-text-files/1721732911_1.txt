क्यों है ऐसा चीता केट्स यानि बिल्ली फेमिली का सदस्य है। कैट फैमली में बल्ली के अलावा चीता, तेंदुआ, बाघ, व शेर आते हैं। इनमें सबसे बड़ा शेर होता है। चीता या तो बिल्ली की तरह ही बोलता है या फिर गुर्राता है। इसका कुछ हद तक मुंह भी बिल्ली की तरह ही होता है। इसके चेहरे पर काले रंग की आंसू बहाते हुए धारियां होती हैं। लेकिन चीता दहाड़ता नहीं है। खासबात यह है कि चीता काफी फुर्तीला होता है और सबसे दौड़ता हैं। इसकी दौड़ने की गति करीब 120 किमी प्रतिघंटा होती है। साथ ही चीते का वजन भी 40 किलो से 54 किलो के बीच में होता है। चीता घास के मैदानों में रहना पसंद करते है। चीतल होता है प्रिय शिकार चीतों का प्रिय शिकार चीतल होता है। श्योपुर के जंगलों में चीतल कम है। इसलिए चीतों के भोजन के लिए पेंच रिजर्व से 500 चीतल कूनो लाए जा रहे हैं। पहले चरण में 70 से अधिक चीतल आ चुके हैं। आगामी समय में यहां से और चीतल लाए जाएंगे। जिससे चीतों को शिकार की कमी न हो। हालांकि अभी कुछ महीनों तक चीतों को शिकार करने की जरूरत नहीं पड़ेगी। उन्हें बाड़ों में ही उनका भोजन उपलब्ध कराया जाएगा।