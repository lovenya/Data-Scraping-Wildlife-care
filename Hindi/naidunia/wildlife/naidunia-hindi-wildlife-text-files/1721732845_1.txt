शुक्रवार को देश में टाप टेन में चीता सातवें नंबर पर रहा, जबकि प्रधानमंत्री नरेन्द्र मोदी का जन्मदिन सर्च में 10 वें नंबर पर था। दूसरे नंबर अड़ानी हैं। चीता तेजी से ट्रेंड कर रहा है। लोग गूगल पर चीते काे सर्च कर रहे हैं। भारत के इन चीताें के बारे में हर कोई जानना चाहता है। लाेग चीताें के इतिहास के बारे में सर्च कर रहे हैं। वह जानना चाहते हैं कि चीते किस तरह से विलुप्त हुए थे। 70 साल बाद एक बार फिर भारत की जमीन पर चीता दौड़ लगा रहा है। कूनों अभयाण्य में चीतों के पुर्नव्यवस्थापन का प्रयास किया गया है। कूनो के जंगल में चीतों काे रखने के लिए सभी व्यवस्थाएं पहले ही की जा चुकी थी, इसलिए चीताें के पहुंचने पर किसी प्रकार की दिक्कत नहीं हुई। चीते सुरक्षित रहें, इसलिए उनके पट्टे में डिवाइस भी लगाई गई है। जिससे उन पर निगरानी रखी जा सकेगी। ऐसे विलुप्त हो गया था चीताः 1947 में महाराजा रामानुज प्रताप सिंह देव द्वारा चीता प्रजाति की अंतिम संतान को गोली मारने के बाद 1952 में एशियाई चीता को भारत में विलुप्त घोषित कर दिया गया था। इसके बाद कई सालाें से चीताें काे लाने के प्रयास चल रहे थे, जिससे इनका पुर्नव्यवस्थापन किया जा सके। हालांकि इसमें सफलता अब जाकर मिली है। हालांकि कूनाे राष्ट्रीय उद्यान में 2021 में ही चीताें काे आ जाना था, लेकिन अधिकारियों की माने ताे कोविड -19 महामारी और लगातार लाकडाउन के कारण परियोजना में देरी हुई।