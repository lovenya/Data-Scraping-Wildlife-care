राजधानी रायपुर के गंज पोस्ट ऑफिस के पास पेड़ पर अटकी पतंग के मंझे से रात से एक उल्‍लू फंस गया। रातभर फड़फड़ाता रहा। उल्लू पर सुबह लोगों की नजर पड़ी। इसके बाद बचाव के प्रयास शुरू हुए। इसी बीच गंज थाना पेट्रोलिंग की डायल 112 टीम को इसकी सूचना दी गई। टीम मौके पर पहुंची और उल्लू को निकालने का प्रयास किया गया। उल्लू के रेस्क्यू के लिए पड़ोस से ही एक सीढ़ी मंगाई गई और लोगों की मदद से उसे उतारा गया। उल्लू को जिस वक्त नीचे उतारा गया, उस समय वह पूरी तरह पस्त था। उसे तत्काल पानी पिलाया गया। इसके बाद उसकी स्थिति सामान्य हुई। गंज थाना प्रभारी विजय यादव ने कहा है कि रेस्क्यू किया हुआ उल्लू अभी हमारे ही कब्जे में है। मंझे में फंसने के बावजूद उसे चोट नहीं है। हां, निकलने के दौरान जरूर कुछ पंख टूटे हैं, लेकिन वह उड़ सकता है। उसे हमारी टीम रात को वापस छोड़ देगी, ताकि वह अपना सामान्य जीवन जी सके। सीढ़ी को वर्टिकल कर एक घंटे चला रेस्क्यू लगभग एक घंटे की मेहनत के बाद रेलवे स्टेशन रोड स्थित गंज पोस्ट ऑफिस के सामने पधारो सा होटल के बाजू वाली गली नर्मदापारा में स्थित पीपल के पेड़ में पतंग के मंझे में फंसे उल्लू को बचा लिया गया। प्यासे उल्लू को तत्काल पानी पिलाया गया। इस पूरे अभियान में गंज थाना के महिपाल सिंह ठाकुर, संदीप सिंह ठाकुर, क़मर आलम, सौरभ यादव, हालेश्वर वर्मा के अलावा गंज बिजली विभाग के खगेश्वर, शेष नारायण साहू (शेखर), मनोज यादव, महावीर, चहको राम कजरी आदि ने अपना महत्वपूर्ण योगदान दिया। कोई पेड़ या दीवार का निकटवर्ती सहारा न होने के कारण सीढ़ी को वर्टिकल कर उल्लू का रेस्क्यू किया गया।