वर्तमान परिवेश की अधोसंरचनाओं से अवगत कराने के उद्देश्य से समग्र शिक्षा अंतर्गत माध्यमिक शालाओं में कक्षा छठवीं से आठवीं में अध्ययनरत कमार छात्र-छात्राओं को राजधानी रायपुर का भ्रमण कराया गया। वनांचल क्षेत्र स्थित आदिवासी विकासखंड नगरी के 52 माध्यमिक शालाओं में कक्षा छठवीं से आठवीं में अध्ययनरत विशेष पिछड़ी जनजाति कमार वर्ग के 252 विद्यार्थियों को नगरी बीईओ सतीश प्रकाश सिंह की अगुवाई में 12 एवं 13 मार्च को दो दिवसीय शैक्षणिक भ्रमण कार्यक्रम सफलतापूर्वक संपन्ना हुआ। नगरी विकासखंड के माध्यमिक शाला के कक्षा छटवीं से आठवीं में अध्ययनरत 252 विद्यार्थियों ने दो दिवसीय राजधानी रायपुर के शैक्षणिक भ्रमण में नवा रायपुर सहित विभिन्ना शासकीय कार्यालयों, मंत्रालय भवन, इंद्रावती भवन, पुलिस मुख्यालय, एयरपोर्ट, रेलवे स्टेशन, एम्स हॉस्पिटल, एनआईटी, स्पोर्ट्स एकेडमी, पंडित रविशंकर शुक्ल विश्वविद्यालय, शहीद वीर नारायण सिंह क्रिकेट स्टेडियम,जंगल सफारी, शहर के प्रमुख शॉपिंग मॉल आदि का भ्रमण किया। कमार बच्चों के शैक्षणिक भ्रमण कार्यक्रम में चिकित्सक, स्वास्थ्यकर्मी सहित 30 प्रभारी शिक्षक-शिक्षिकाएं शामिल थे। शैक्षणिक भ्रमण के दौरान सतीश प्रकाश सिंह ने कमार बच्चों द्वारा पूछे गए सवालों का जवाब दिया। विस्तार से छत्तीसगढ़ राज्य की प्रमुख विशेषताओं को बताते हुए राजधानी रायपुर स्थित प्रमुख शैक्षणिक संस्थानों, महाविद्यालयों, विश्वविद्यालयों में कमार विद्यार्थियों को अच्छे अंक से कक्षा 12 वीं उत्तीर्ण करने के बाद प्रवेश लेकर अपने उज्जवल भविष्य का निर्माण करने के लिए प्रेरित किया। दो दिवसीय रायपुर शैक्षणिक भ्रमण में एबीईओ महेश्वरी ध्रुव, बीआरसी बीएमसाहू, प्रभारी प्रधान पाठक असंता बिसेन, राजेश तिवारी, जीवन लाल साहू तरुणा सोरी, पूरण सिंह श्रीमाली, दिगेश्वर चिंडा, पार्वती जगत,चन्द्रकला कुंजाम, राकेश सांडे, दीप नारायण दुबे, शिक्षक-शिक्षिकाएं-शिवराम साहू, भूमिका साहू, डार्विन कश्यप, हेमेश्वरी ठाकुर, तामेश्वर जारके, देवेन्द्र साहू एवं अन्य विभागीय कर्मचारी शामिल रहे। प्रदेश में हो रही प्रगति एवं उपलब्धियों के बारे में बताया शैक्षणिक दल में शामिल शिक्षक-शिक्षिकाओं ने कमार बच्चों को विभिन्ना स्थलों से संबंधित ज्ञानवर्धक एवं स्थान विशेष के बारे में रोचक जानकारी एवं उसके महत्व के बारे में बताया। शिक्षकों ने राजधानी रायपुर के प्रमुख स्थानों के भ्रमण के दौरान कमार बच्चों के सवालों का जवाब देकर बच्चों की जिज्ञासा को शांत किया। निश्चित तौर पर समग्र शिक्षा अंतर्गत विशेष पिछड़ी कमार जनजाति के विद्यार्थियों में उच्च मानसिक व शैक्षणिक स्तर विकसित करने के साथ-साथ प्रदेश में हो रही प्रगति एवं उपलब्धियों के बारे में अवगत कराने के उद्देश्य से आयोजित किए गए शैक्षणिक भ्रमण कार्यक्रम से कमार बच्चों के सीखने की क्षमता में वृद्धि होगी। उनके बौद्धिक - शैक्षणिक विकास को बेहतर गति मिलेगी।