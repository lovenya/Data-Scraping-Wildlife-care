प्रदेश का सबसे विकसित जू कानन पेंडारी को बनाया जा रहा है। यहां नई प्रजातियां लाने के अलावा उनकी संख्या में बढ़ोतरी के लिए ब्रिडिंग सेंटर के रूप में भी विकसित किया जा रहा है। इसके लिए प्रदेश के अलावा बाहर के जू से भी संपर्क किया जा रहा है। रायपुर के नंदन वन में दो मादा चौसिंघा थी। उनकी संख्या में बढ़ोतरी नहीं होने के कारण उसे अब कानन पेंडारी भेज दिया गया है। यहां दो माह पहले ही दो मादा चौंसिघा से दो-दो नर शावक पैदा हुए थे। इसे देखते हुए नंदन वन से आई मादा चौंसिघा को भी इनके साथ रखा जा रहा है। इसके अलावा कानन प्रबंधन अन्य प्रजातियों में भी इसी तरह ब्रिडिंग कराने की तैयारी में है। इससे कानन को नई प्रजाति के जंगली जानवर भी मिल सकेंगे और उनकी संख्या बढ़ाने में भी मदद मिलेगी। ब्रिडिंग सेंटर बनाने के लिए जानवरों के रहन सहन और उनके भोजन पर विशेष ध्यान दिया जा रहा है। कानन पेंडारी को हम ब्रिडिग सेंटर के रूप में भी विकसित करने की तैयारी कर रहे हैं। इसके लिए जानवरों को उनके अनुकूल माहौल देने से लेकर भोजन आदि में भी विशेष ध्यान दिया जा रहा है। भविष्य में इसी उद्देश्य से अन्य जू से भी जानवर लाने की योजना है। टीआर जायसवाल, प्रभारी, कानन पेंडारी