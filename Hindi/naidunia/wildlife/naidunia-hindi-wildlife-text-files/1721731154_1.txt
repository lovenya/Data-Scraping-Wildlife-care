वन्यप्राणी के संबंध में जनजागृति बढ़ाने के लिए दो से आठ अक्टूबर तक वन्यप्राणी सप्ताह मनाया जा रहा है। इस सप्ताह के दौरान स्कूली बच्चों के लिए लिए वन्यप्राणी और पर्यावरण से संबंधित विषय पर निबंध, चित्रकला और भाषण आदि प्रतियोगिताएं आयोजित की जाएंगी, जिससे उनमें प्रकृति तथा जैव विविधता के सरंक्षण की भावना बढ़े। दो अक्टूबर को वन्य प्राणी सप्ताह का शुभारंभ प्रदेश के वन मंत्री मोहम्मद अकबर, प्रधान मुख्य वन संरक्षक राकेश चतुर्वेदी एवं मुख्य वन संरक्षक (वन्य प्राणी) अतुल कुमार शुक्ल की ओर से साइकिल रैली को हरी झंडी दिखाकर किया जाएगा। यह रैली भारत माता चैक, केनाल रोड (मरीन ड्राइव) से प्रारंभ होगी जो, गांधी उद्यान, शास्त्री चौक, जयस्तंभ चौक, मौदहा पारा, फाफाडीह चैक से वापस जेल रोड, केनाल लिंक रोड, बांठिया नर्सिग होम होते वनमंडल कार्यालय पहुंचेगी। वहां आमसभा के रूप में उसका समापन होगा। रैली के दौरान अपनी साइकिल में वन्यप्राणियों के सरंक्षण से संबंधित जागृति लाने के लिए तख्तियां लगाकर लोगों को संदेश दिया जाएगा। --------