कोरोना वायरस जैसी घातक बीमारी से पूरा देश लड़ रहा है। इस घातक बीमारी से बचने के लिए जिद्दोजहद जारी है। कोरोना वायरस की वजह से लोगों का घरों से बाहर निकलना प्रतिबंधित है। कोरोना से जहां लोग तो परेशान ही थे, अब वन्यजीवों को भी परेशानी होने लगी है। जंगल सफारी के वन्यजीवों को खाना देना जंगल सफारी प्रबंधन के लिए बड़ा चैलेंज बन गया है। सफारी के वन्यजीवों को खाने के लिए अभी तक मटन दिया जा रहा है, लेकिन यदि हालात इसी तरह रहा तो भविष्य में मुश्किल खड़ी हो सकती है। सफारी प्रबंधन का कहना है कि वन्यजीवों को अभी तक खाने के लिए मटन दिया जा रहा है, लेकिन जिस तरह से हालात बने हैं, भविष्य में दिक्कत हो सकती है। ज्ञात हो कि एशिया के सबसे बड़े मानव निर्मित जंगल सफारी में वन्यजीवों को रखा गया है। उनके लिए सफारी प्रबंधन द्वारा 11 बाड़ों का निर्माण कार्य पूरा कर उनमें उन्हें रखा गया है। उनके स्वास्थ्य को ध्यान में रखते हुए उन्हें मौसम के हिसाब से खानपान की व्यवस्था जंगल सफारी प्रबंधन द्वारा की जाती है। उनके खानपान पर एक माह में करीब नौ से 10 लाख रुपये का खर्च होता है। जंगल सफारी में वन्यजीवों को खाने के लिए ताजा मटन दिया जाता है। वर्तमान में ठेका संचालक मटन की सप्लाई तो कर रहा है, लेकिन कोरोना को लेकर पूरा देश बंद है। ऐसे में आगामी दिनों में मटन की व्यवस्था करना उसके लिए किसी चैलेंज से कम नहीं होगा। पुलिस ने रोक लिया था रास्ते में कोरोना के चलते पूरे प्रदेश में कर्फ्यू लगा हुआ है। शासन-प्रशासन घर से बाहर न निकलने की अपील कर रहा है। घर से वही बाहर निकल रहा है, जिसे अति आवश्यक काम है। जंगल सफारी में मटन की सप्लाई करने वाला ठेकेदार मंगलवार को मटन लेकर जा रहा था, रास्ते में उसे पुलिस ने रोक लिया था। काफी जिद्दोजहद के बाद उसे छा़ेडा गया, तब जाकर कहीं वन्यजीवों को खाने के लिए मटन मिल पाया। नियमित दो डॉक्टरों की ड्यूटी कोरोना जैसी घातक बीमारी को देखते हुए जंगल सफारी प्रबंधन ने वन्यजीवों की देखभाल के लिए नियमित रूप से दो डॉक्टरों की ड्यूटी लगा दी गई है। दोनों डॉक्टर जंगल सफारी में ही रहकर वन्यजीवों की देखभाल कर रहे हैं। प्रबंधन का कहना है कि डॉक्टरों के लिए रुकने और खाने-पीने की व्यवस्था कर दी गई है। वर्तमान में इतने वन्यजीव बंगाल टाइगर 06 शेर 07 भालू 07 चीतल 126 काला हिरण 46 नीलगाय 21 कोट्री 07 सांभर 09 वर्जन जंगल सफारी में वन्यजीवों को अभी खाना मिल रहा है। किसी प्रकार की दिक्कत नहीं है, लेकिन ऐसे ही हालत रहे तो भविष्य में दिक्कत होगी। - एम. मर्शीवेला, डीएफओ, जंगल सफारी