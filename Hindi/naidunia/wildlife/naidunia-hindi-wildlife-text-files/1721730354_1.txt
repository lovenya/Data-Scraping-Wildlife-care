पश्चिम वनमंडल के तहत आने वाले परासिया रेंज के दरबई गांव में कुछ दिन पहले एक तेंदुए का शव कुएं में मिला था। कुएं में मिले शव के बाद जब वन विभाग की टीम ने जांच पड़ताल की तो तेंदुए का करंट से शिकार किए जाने के साथ-साथ उसके चारों पंजे को कटे पाएं गए। इस मामले में वनाधिकारियों का अनुमान है कि अज्ञात शिकारियों ने करंट से शिकार करने के बाद रुपयों की बरसात के लिए तेंदुए के पंजे काटे है। दरअसल ग्रामीण इलाकों में ये मान्यता है कि तेंदुए, बाघ जैसे वन्यप्राणियों का पंजा मिलने से रूपयों की बारिश होती है। अज्ञात व्यक्ति पर वन अपराध पंजीबद्ध करने के बाद से लगातार विभाग की टीम शिकारियों की तलाश कर रही है। लेकिन अब तक शिकारी वन विभाग की गिरफ्त से दूर है। जिसके बाद वन विभाग द्वारा सतपुड़ा पार्क की विशेष जांच टीम का सहारा लेकर मामले के आरोपियों का पता करेंगी। यह जांच फॉरेंसिक रूप से की जाएगी। आरोपियों का पता नहीं चला अब तक आरोपियों का पता नहीं चल पाया है। अब जांच फॉरेंसिक टीम के माध्यम से की जाएगी। जल्द ही तेंदुए शिकार के आरोपी विभाग की गिरफ्त में होंगे - अनादि बुधोलिया, एसडीओ, परासिया