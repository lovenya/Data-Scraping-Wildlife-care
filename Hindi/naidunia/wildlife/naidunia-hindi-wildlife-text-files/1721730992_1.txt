नवरंग काव्य मंच रायपुर ने सोवमार को वृंदावन हॉल में ओपन मंच 'एक जंगल है तेरी आंखों में' कार्यक्रम का आयोजन किया। जहां कवियों ने अपनी रचनाओं से श्रोताओं का दिल जीता, वहीं वन्यजीव रियल फोटोग्राफी प्रदर्शनी में जीव जंतुओं व प्रकृति के मनोरम दृश्यों ने सभी का मन मोहा। चित्र प्रदर्शनी के विशेष सत्र में विनोद गोयल, सेवानिवृत्त भारतीय राजस्व अधिकारी (मून एक्साइज कमिश्नर रायपुर) छत्तीसगढ़ ने देश के विभिन्न जगलों से ली गई वन्य जीव के चित्रों को प्रोजेक्टर के माध्यम से प्रदर्शित किया। चित्र के प्रति लोगों की जिज्ञासाओं का समाधान किया गया, साथ ही कार्यक्रम में प्रदेश भर से आए कवियों व कलाकारों ने अपनी रचनाओं एवं प्रतिभा की प्रस्तुति दी। संस्था ने कई प्रतिभागियों और सामाजिक संस्थाओं को सम्मानित किया। युवा प्रतिभाओं के सम्मान में प्रियांक पटेल, मोनाली गुहा, चित्रकार राहुल जंघेल, लोवन्द्र उग्ने आदि शामिल हैं। कार्यक्रम का संचालन राजेश जैन ' राही' व मनोज शुक्ला ने किया। ये संस्थाएं हुईं सम्मानित -बुर्जगों की चौपाल -आवाम -ए-हिन्द सोशल वेलफेयर कमेटी -हरसंभव फाउंडेशन -आरटीस्टिक वाइब -शंकुलता फाउंडेशन -जेसीआइ रायपुर फेमिना सिटी -छत्तीसगढ़ प्रगतिशील सेन महासभा