कोरबा (नईदुनिया प्रतिनिधि)। कटघोरा वनमंडल केंदई वन परिक्षेत्र के ग्राम परला में एक ग्रामीण के घर के आंगन में रखे महुआ को खाने के लिए घुसे एक हाथी ने मकान को तोड़ दिया। जान बचाने के लिए परिवार के सदस्य घर के पटाव में चढ़ गए। सूचना मिलने पर वन कर्मियों ने रेस्क्यू कर हाथी को खदेड़ा और ग्रामीणों की जान बचाई। पसान वन परिक्षेत्र के बाद 39 हाथियाें ने दल ने केंदई वन परिक्षेत्र में डेरा डाल दिया है। ग्राम परला निवासी चंद्रिका प्रसाद के घर में गुरूवार की दरयिानी रात 10 बजे तब हड़कंप मच गई जब दल निकलकर एक हाथी उसके आंगन आ धमका। महुआ की गंध पाकर हाथी घर के सामने की बाउंड्रीवाल तोड़ कर घर के आंगन में पहुंच गया। दीवार के भरभरा कर टूटने के कारण चंद्रिका प्रसाद की नींद खुल गई। उसे समझने में देर नहीं नहीं लगी कि घर में हाथी घुस आया है। घटना के दौरान चंद्रिका के घर में उसकी पत्नी और बच्चे थे। डर के मारे तीनों घर के पटाव पर चढ़ गए। अधर महुआ चट करने के बाद भी हाथी आंगन में डंटा रहा। चंद्रिका के पड़ोसियों को भी पतास चल गया था कि हाथी उसके घर में नुकसान पहुंचा रहा। रात में गश्त कर रहे वन कर्मियों की टीम को इसकी सूचना दी गई। दल के साथ पहुंचे बीटगार्ड ईश्वर मानिकपुरी पहले सूझबूझ का परिचय देते हुए बाड़ी के रास्ते परिवार के सदस्यों को निकालकर सुरक्षित स्थान में पहुंचाया। इसके बाद हाथी को जंगल की ओर खदेड़ कर दल से मिलाया। वन अमले ने प्रभावित ग्रामीण के आवास का जायजा लेकर क्षतिपूर्ति राशि दिलाने का आश्वासन दिया है। इस संबंध में वन परिक्षेत्राधिकारी अभिषेक दुबे ने बताया कि हाथियों के दल पर सतत निगरानी रखी जा रही है। प्रभावित क्षेत्र में हाथियों के विचरण को देखते सतर्क किया जा रहा है। ड्रोन कैमरा उपलब्ध होेने के कारण इन दिनों हाथियों की निगरानी आसान हो गई है। ग्रामीणों को हाथियों के विचरण के संबंध में लगातार सूचना दी जा रही है। बताना होगा कि जिला प्रशासन ने प्रभावित गांवों में ग्रामीणों की सुरक्षा के लिए सामुदायिक भवन बनाने की योजना तैयार की थी। दो साल बीत जाने के बाद भी इसे मूर्तरूप नहीं दिया गया है। गांव के आसपास हाथी आने की सूचना के बाद भी ग्रामीणों का अपने कच्चे आवास के पटाव में ही शरण लेनी पड़ती है। पांच समितियों में हो रही फूड ग्रेड महुआ की खरीदी इन दिनों जंगल में महुआ का फूल झड़ना शुरू हो गया है। क्षेत्र वासियों के लिए बतौर वनोपज आर्थिक आय का साधन है। अधिक मात्रा में महुआ संग्रहण कर घर में रखे जाने के कारण गंध पाकर हाथी पहुंच रहे हैं। वन विभाग की ओर से ग्रामीणों समझाइस दी जा रही है कि महुआ घर संग्रहित न रखे। इसके बाद भी घर में रखा जा रहा है। विडंबना यह है कि महुआ को बिक्री के लायक बनाने के लिए सुखाना भी जरूरी है। इस वजह घर में रखना मजबूरी है। ग्रामीणों का कहना है कि फूडग्रेड महुआ बिक्री के लिए पांच समितियों का ही नाम चयनित किया गया। कच्चा महुआ की खरीदी नहीं होन कारण हाथी ग्रामीणों के घर में घुस रह हैं। कांपा नवापारा के पास नेशलन हाईवे रहा घंटे भर जाम हाथियाें के दल ने पिछले सप्ताह भर कांपानवापारा के पास जंगल में डेरा डाल रखा है। दल के विचरण से आसपास गांवों भय का माहौल देखा जा रहा है। शाम पांच बजे हाथियों के दल के सड़क पर आ जाने से मार्ग एक घंटे तक आवागमन बाधित रहा। क्षेत्र में सप्ताह भर के भीतर यह तीसरी घटना है। वनकर्मियाें की माने तो अनुकूल क्षेत्र होने की वजह से हाथियों का जमावड़ा बना हुआ है। 39 हाथियों के दल में छह नन्हे हाथी भी शामिल हैं। वर्षा काल की तुलना हाथी एक स्थान से दूसरे स्थान तब तक पलायन नहीं करते जब चारा की सुविधा रहती है। जंगल में ग्रामीणों के बढ़ते दखल से विचलित हैं हाथी इन दिनों महुआ संग्रहण के लिए खासी संख्या में ग्रामीण जंगल पहुंच रहे हैं। वन क्षेत्र में लोगों की बढ़ती दखल के चलत हाथियों के दल विचलित हो रहे हैं। महुआ संग्रहण को आसान करने के लिए इन दिनों जंगल में आग भी लगाई जा रही। इस तरह की घटना असुरक्षित वन्य जीवों के साथ लोगों के लिए भी खतरा बना हुआ है। बढ़ती गर्मी के कारण जंगल में घटते जल स्त्रोत और चारा की कमी कारण हाथी एक बार फिर से आवासीय क्षेत्र के आसपास मंडराने लगे हैं।