वनकर्मियों की टीम ने जब इस मगरमच्छ को निकालने की कोशिश कर रही थी, उस समय यह मगरमच्छ बेहद गुस्से में था। इस खतरनाक जानवर की डरावनी हरकतों को देखकर वहां मौजूद हर शख्स की रूह कांप गई। इस बीच कुछ लोगों ने घटना का वीडियो भी बना लिया, जो सोशल मीडिया पर खूब वायरल हो रहा है। Chilling #Crocodile Rescue from a house in Sawai Madhopur, Rajasthan pic.twitter.com/CdnFrC1Bvj — Kirandeep (@raydeep) August 3, 2021 जाल से निकलने के लिए छटपटा रहा है मगरमच्छ इस वीडियो में आप देख सकते हैं कि जंगली जानवरों को जिंदा निगलने वाला यह जानवर वन विभाग के फंदे से निकलने के लिए छटपटा रहा है। इस दौरान लगभग 8 फुट लंबा मगरमच्छ ऐसी हरकतें करता है कि जाल में कैद नहीं होता तो वन विभाग के अधिकारियों को ही लील गया होता। यह घटना सवाई माधोपुर के बहरावंडा खुर्द कस्बे की न्यू कॉलोनी की है। वन विभाग की टीम में शामिल रेस्क्यू प्रभारी राजवीर सिंह के अनुसार 2 घंटे की कड़ी मशक्कत के बाद मगरमच्छ का रेस्क्यू हुआ। तालाब से घर में आया राजवीर सिंह ने बताया कि जिस घर में यह मगरमच्छ घुसा था। उसके पास ही एक तालाब है, जहां यह मगरमच्छ रहता था। बारिश के कारण नाले में भी भरपूर पानी भर गया, जिसके जरिए यह मगरमच्छ आबादी वाले इलाके में आया और इस घर तक पहुंच गया। अब इसका रेस्क्यू हो चुका है और इसे चंबल नदी में छोड़ दिया जाएगा। ग्रामीणों के अनुसार बारिश के दौरान कई बार मगरमच्छ तालाब से आबादी वाले क्षेत्र में आ जाते हैं। इससे कॉलोनी के लोगों में मगरमच्छ का डर बना रहता है।