अब वन्यप्राणी सड़क पर नहीं आ पाएंगे और वे जंगल में ठीक तरीके से रह सकेंगे। इन दिनों लामता वन मंडल की पूरी सात रेंजों में वन्यप्राणियों की चहलकदमी अधिक बढ़ गई है। इस कारण वन विभाग ने तार लगाकर वन्य प्राणियों को मार्ग से गुजरने वाले तेज रफ्तार वाहनों की चपेट में आने से बचाने का काम किया है। चीतल सबसे ज्यादा चपेट में आते थे लामता वन मंडल की पूरी सात रेंज कान्हा नेशनल पार्क के पेंच कॉरिडोर से जुड़ी हुई है। इसके कारण चरेगांव, लामता, नैनपुर मार्ग पर घने जंगलों में वन्यप्राणी बाघ, तेंदुए, बायसन, चीतल, बारहसिंगा, भालू, नीलगाय, कोठरी, सांभर समेत अन्य वन्यप्राणियों की संख्या बहुतायत में है। मुख्य मार्ग पर सड़क पार करते रहने से ये वाहनों की चपेट में आ जाते थे। इनमें सबसे ज्यादा चीतल हैं जिनकी वाहनों की चपेट में आने से मौत हो रही थी। इनका कहना है जंगल से होकर बालाघाट, चरेगांव, नैनपुर व जबलपुर वाला मार्ग निकला है। लामता परिक्षेत्र में सात रेंज आती हैं जो कान्हा नेशनल पार्क से लगी होने से बहुत अधिक संख्या में वन्य प्राणियों की संख्या बढ़ गई है। वन्य प्राणी विचरण के दौरान सड़क पर आ जाते थे। इसके लिए वरिष्ठ अधिकारियों के मार्गदर्शन में जंगल वाले मुख्य मार्ग पर कंटीले तार व फेंसिंग तार लगवाए गए हैं। -नरेश कुमार काकोड़िया, रेंजर वन परिक्षेत्र लामता।