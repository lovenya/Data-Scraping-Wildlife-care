यह बता दें कि 17 सितंबर को अपने जन्मदिवस के अवसर पर पीएम नरेन्द्र मोदी ने पालपुर कूनो नेशनल पार्क पहुंचकर नामीबिया से लाए गए चीते छोड़े। आठ चीतों को छोड़ा गया है। 75 साल लंबी अवधि है और अब भारत में चीता युग की वापसी हुई है। टाइगर की तरह चीतों के बारे में एक एक जानकारी लोगों को हो, जिससे इसको लेकर जागरूकता की कमी न रहे। एक्सपर्ट के अनुसार किसी वन्यजीव की सुरक्षा के लिए उसके बारे में हर जानकारी होना जरूरी है। वाइल्ड लाइफ सप्ताह एक से सात अक्टूबर तक मनाया जाता है। वन विभाग का स्टाफ भी लेगा ट्रेनिंगः वन विभाग का स्टाफ भी ट्रेनिंग लेगा कि चीता कौन है। चीते के बारे में हर छोटी व बड़ी जानकारी बताई जाएगी। पालपुर नेशनल पार्क में नामीबिया से आए दल और यहां रहने वाले स्टाफ की ओर से वहां ट्रेनिंग भी दी जा रही है। उनकी ट्रेनिंग के आधार पर यहां ग्वालियर चंबल संभाग के वन अमले को ट्रेनिंग दी जाएगी। वन अमला लोगों को जागरूक करने का काम भी करेगा। चिड़ियाघर: चीता गैलरी हर चीज बताएगीः ग्वालियर चिड़ियाघर में खास चीता गैलरी बना दी गई है। इसमें चीतों को फोटो, पेंटिंग से लेकर पुराना इतिहास, खासियत व पूरा विवरण लिखवा दिया गया है। चिड़ियाघर आने वाले सैलानी इसके माध्यम से बड़ी आसानी से चीते को जान सकेंगे। वर्जन- पालपुर नेशनल पार्क में चीतों के आगमन के बाद अब सबसे ज्यादा जरूरी चीतों के बारे में लोगों को जागरूक करना है। वन अमले को ट्रेनिंग दिलाई जा रही है। वाइल्ड लाइफ सप्ताह में चीतों को लेकर जानकारी दी जाएगी। वहीं चीता आधारित जागरूकता अभियान अंचल में चलाया जाएगा। टाइगर को लेकर लोगों को पूरी जानकारी है लेकिन चीतों की वापसी काफी समय बाद हुई है, इसलिए इसके बारे में सीमित जानकारी है। बृजेंद्र श्रीवास्तव, डीएफओ, ग्वालियर