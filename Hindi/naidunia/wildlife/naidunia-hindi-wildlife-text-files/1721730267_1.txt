मढ़ई के अद्भुत जंगल में सफारी करने वाले सैलानियों को जहां कई वन्य प्राणी देखने का अवसर प्राप्त होता है वहीं बफर जोन में सफारी करने वाले सैलानियों को इन दिनों प्रतिदिन ही टाइगर दिखाई दे रहा है। सतपुड़ा टाइगर रिजर्व द्वारा सैलानियों की सुविधा के लिए बफर जोन में भी कई टूरिस्ट पाइंट बनाए गए है। जहां भ्रमण के दौरान सैलानी टाइगर, तेंदुआ, भालू, हिरण, सांभर, बायसन आदि वन्य प्राणियों को देख पा रहें है। सोमवार को शाम के समय जंगल सफारी पर निकले कई सैलानियों ने बहुत ही करीब से टाइगर देखा। जंगल सफारी के दौरान सैलानियों की जिप्सी के सामने से शांतिपूर्वक गुजरे टाइगर को सैलानियों ने काफी करीब से देखा और अपने कैमरे में कैद किया है। सूत्रों से प्राप्त जानकारी के अनुसार बफर जोन के जंगल में नर टाइगर के अलावा एक मादा टाइगर भी अपने बच्चों के साथ विचरण कर रही है। जिसके होने की पुख्ता सबूत उसके पगमार्को से मिलती है। टाइगर मिलने से बफर जोन में बढ़ रही सैलानियों की संख्या वैसे तो सतपुड़ा टाइगर रिजर्व कार्यालय द्वारा मढ़ई में सैलानियों को इसलिए प्रवेश दिया जाना सुनिश्चित किया गया था क्योंकि वहां पर सभी तरह के वन्यप्राणियों को देखने का अवसर प्राप्त हो जाता है। लेकिन सैलानियों की बढ़ती संख्या और मढ़ई के स्टाफ पर बढ़ते दबाब के चलते विभाग ने द्वारा यह फैसला लिया गया कि सैलानियों को अब बफर जोन में भी भ्रमण कराया जाए। विगत कई महिनों से बफर जोन में भ्रमण के दौरान दिखाई देने वाले वन्य प्राणियों की वजह से सैलानियों की संख्या बढ़ने लगी है। वनविभाग द्वारा सैलानियों की सुविधा के लिए बफर जोन सफारी कराने का फैसला सहीं साबित हो रहा है।