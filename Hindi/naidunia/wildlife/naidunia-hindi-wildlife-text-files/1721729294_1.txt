वन विभाग से मिली जानकारी के अनुसार ग्राम बुंदेली, अरंड से लगे जंगल में अरंड तालाब के पास संदिग्ध अवस्था में घूम रहे थे। जिसे जंगल के निरीक्षण में निकले बुंदेली व पिथौरा के सहायक वन परिक्षेत्र अधिकारी सालिकराम डड़सेना ने पूछताछ की। पूछताछ से पक्षियों के अवैध शिकार का मामला सामने आया और आरोपी देवधर (22) पिता हरिसिंग सबर निवासी सिल्दा (खरियार रोड), गंगाराम (31) पिता अमीराम सबर, बोलोराम पिता झगलु को वन विभाग ने गिरफ्तार किया। आरोपियों के पास से तितर प्रजाति के 12 पक्षी, शिकार में प्रयुक्त 4 नग फंदा, 2 छाता जिसे ओढ़कर शिकार के लिए बैठते हैं। 4 नग बांसुरी, पक्षी आवाज में जिसे सुनकर पक्षी पास आते हैं। शिकारी के फंदा में पक्षी फंसते थे। 2 मोटर साइकिल क्रमांक सीजी 04 सीआर 1257 पल्सर, ओआर 26 ए 1284 डिस्कवर वाहन आदि जब्त किया गया। इस कार्रवाई में पोखराम साहू, शंकरलाल सिन्हा, रोशन तांडी, दीनुराम निषाद का भी सहयोग रहा है। ---