गांधी जयंती के अवसर पर वन्यप्राणी की शुरुआत की गई। इसमें सुबह सात बजे वन्यप्राणी संरक्षण का संदेश लेकर साइकिल रैली निकाली गई। इस दौरान वन विभाग के अधिकारी और कर्मचारी सहित एक हजार से अधिक स्कूली छात्र रैली में शामिल हुए। रैली तेलीबांधा से शुरू होकर घड़ी चौक, फाफाडीह चौक होते हुए वापस रायपुर वन मंडल कार्यालय पहुंची। रैली को आरपी मण्डल, अपर मुख्य सचिव, राकेश चतुर्वेदी, प्रधान मुख्य वन संरक्षक और अतुल कुमार शुक्ला, प्रधान मुख्य वन संरक्षक, वन्यप्राणी द्वारा संयुक्त रूप से हरी झंडी दिखाकर इसका शुभारंभ किया। रायुर वन मंडल के डीएफओ उत्तम गुप्ता ने बताया कि साइकिल रैली शहर में विभिन्न मार्गों हुए वन्यप्राणी संरक्षण से संबंधित नारों के साथ वनमण्डल कार्यालय रायपुर परिसर में एकत्र हुई। कार्यालय में उपस्थित छात्रा-छात्रााओं एवं नागरिकों को वन्यप्राणी संरक्षण सप्ताह के उद्देश्यों से अवगत कराया गया। इसमें जनभागीदारी के महत्वों से भी अवगत कराया गया। प्रधान मुख्य वन संरक्षक राकेश चतुर्वेदी द्वारा वन्यप्राणी संरक्षण सप्ताह पर मुख्यमंत्री के संदेश का वाचन एवं प्रधान मुख्य वन संरक्षक, वन्यप्राणी अतुल कुमार शुक्ला द्वारा वन मंत्री के संदेश का वाचन कर वहां उपस्थित छात्रा-छात्राओं एवं जन मानस को वनों एवं वन्यप्राणियों के संरक्षण के लिए निरंतर प्रयास करने में योगदान के लिए कहा। कार्यक्रम की समाप्ति साइकिल रैली में शामिल रहे छात्रा-छात्रााओं एवं अतिथिगणों के स्वल्पाहार के साथ सम्पन्न हुई। वन्यप्राणी सप्ताह के अंतर्गत बुधवार की शाम को तेलीबांधा मरीन ड्राइव में फिल्म प्रदर्शन का आयोजिन किया गया। स्कूल के छात्र हुए शामिल रैली में खालसा स्कूल, प्रो. जय नारायण पाण्डेय स्कूल, नूरानी स्कूल, गायत्राी विद्यापीठ स्कूल, शिवम्‌ एजुकेशनल एकेडमी हाई स्कूल, शहीद भगत सिंह हायर सेकेंडरी स्कूल, ईकारा इंग्लिश स्कूल, सेंट पाल स्कूल, प्यारे लाल यादव हिन्दू हाई स्कूल, विवेकानंद स्कूल, डूंडा शासकीय हाई स्कूल एवं वन अधिकारी, कर्मचारी तथा पर्यावरण प्रेमी सामान्य जन भारी संख्या में शामिल हुए।