3 इंटेलीजेंस टीम बनाई है। हर टीम में विभाग के 7 अफसर रहेंगे, जो पुलिस के साथ समन्वय बनाकर वन्य प्रजातियों की तस्करी रोकने की कार्रवाई करेंगे। टीम सिंहस्थ मेला स्थल पर तैनात रहेगी। मेले में इस टीम के कार्य स्थल के लिए जगह भी चिन्हित कर ली गई है। तांत्रिक क्रिया में बाघ और तेंदुए के नाखून, मूंछ के बाल, खाल उल्लू का इस्तेमाल होता है। साथ ही कछुआ, तितर आदि के अंगों का भी बड़े पैमाने पर उपयोग किया जाता है। ऐसे में मेले में इनकी खरीद फरोख्त होती है। विभाग के अधिकारी बताते हैं कि तस्करों पर नकेल कसने के लिए यह कदम उठाया गया है। इस संबंध में सूचना के लिए मेला में आने वाले साधु संतों से भी चर्चा की जा रही है। साथ ही सादी वर्दी में टीम के सदस्य तैनात रहेंगे। इसमें टाइगर स्‍ट्राइक फोर्स की खोजी मादा श्वान जर्मन शेफर्ड 'मैना' की भी अहम भूमिका होगी। 'मैना' की सुंघने की क्षमता लाभ तस्करों को पकड़ने के लिए किया जाएगा। मैना ने बागली के वनग्राम पटाडी पाला में बाघ के अंग नोचकर जहां छुपाए गए थे उस स्थान की पहचान की थी।-नप्र टीम के सदस्यों को दिया प्रशिक्षण शिकारियों पर नकेल कसने के लिए तीन टीमें बनाई है जो सिंहस्थ मेले में तैनात रहेगी। कार्रवाई के लिए पुलिस की मदद ली जाएगी। इस सिलसिले में अलग-अलग अखाड़े के संतों से संपर्क किया गया है। साथ उनसे सूचना सांझा करने की बात कही गई है। - पीसी दुबे, एपीसीसीएफ, इंदौर वन मंडल