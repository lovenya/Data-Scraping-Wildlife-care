दक्षिण अफ्रीका स्थित नेशनल क्रूगर पार्क में एनेस्थीसिया देने अंतरराष्ट्रीय सेमिनार तथा ट्रेनिंग कार्यक्रम का आयोजन किया जा रहा है। यह कार्यक्रम 4 से 17 अगस्त तक चलेगा। इस ट्रेनिंग में भाग लेने के लिए देश के दो वन्यजीव डॉक्टरों का चयन किया गया है। इनमें छत्तीसगढ़ जंगल सफारी के वन्यजीव डॉक्टर जय किशोर जडिया और उत्तराखंड कॉर्बेट टाइगर रिजर्व के डॉक्टर दुष्यंत शर्मा शामिल हैं। अंतरराष्ट्रीय एनेस्थीसिया प्रोग्राम में भाग लेने के लिए छत्तीसगढ़ के वन्यजीव डॉक्टर शुक्रवार को दक्षिण अफ्रीका के लिए रवाना हो गए। डॉक्टरों का चयन वाइल्ड लाइफ इंस्टिट्यूट ऑफ इंडिया ने किया है। डॉक्टरों के आने-जाने की व्यवस्था डब्ल्यूआइआइ की है। डॉक्टरों के रहने तथा ट्रेनिंग का खर्च वाइल्ड लाइफ फर्मासिटिकल वहन करेगा।