डीएफओ सुंधाशु यादव ने बताया कि, क्षेत्र में दुर्लभ वन्यजीव पेंगोलिन का शिकार होने की बात भोपाल मुख्यालय से पता चली। भोपाल मुख्यालय से मिली जानकारी के अनुसार अंतर्राष्ट्रीय तस्कर गिरोह क्षेत्र में से पेंगोलिन का शिकार विशेष जाति के लोगों के माध्यम से करा रहा है। यह सूचना मिलने के बाद वनविभाग ने यह उप वनमण्डलाधिकारी डीएन पाण्डेय विजयपुर के मार्गदर्शन में गोपाल सिंह जाटव परिक्षेत्र अधिकारी विजयपुर के नेतृत्व में वन अमला एवं राज्य स्तरीय टाइगर स्ट्राइक फोर्स ने निगरानी के साथ-साथ तस्करों की घेराबंदी शुरू कर दी। टीम को शक था कि, तस्कर स्थानीय शिकारियों के माध्यम से पेंगोलिन का शिकार करवार रहे हैं। जैसे ही तस्कर क्षेत्र में घुस से पहले से घात लगाए बैठी टीम ने उन्हें पकड़ लिया। पूछने पर उन्होंने स्वीकारा की वह पेंगोलिन का शिकार करवाने विजयपुर आए हैं। तस्कर ने अपना नाम वकील(22) पुत्र पप्पू मोगिया निवासी हल्लालपुरा तहसील बसैड़ी जिला धोलपुर राजस्थान बताया। आरोपी को उसके घर ले गई टीम को घर से 2.07 किलो ग्राम पेंगोलिन शल्क मिले। इस कार्रवाई में वनरक्षक राहुल लाखरे, हरिप्रताप सिंह गौर, बृंददीप धाकड़, राजेश अर्गल, जीतू पारा, सोनू शर्मा का सराहनीय योगदान रहा।