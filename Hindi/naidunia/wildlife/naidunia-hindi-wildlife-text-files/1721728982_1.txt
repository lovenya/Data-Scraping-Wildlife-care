वन विभाग ने इसके लिए राज्य सरकार को प्रस्ताव भेज दिया है। यह सेंटर छत्तीसगढ़ कामधेनु विश्वविद्यालय में बनेगा, जहां वन्यजीवों से संबंधित हत्या और अवैध शिकार जैसी घटनाओं का खुलासा किया जाएगा। पिछले कुछ वर्षों में टाइगर सहित कई वन्यजीवों की हत्या हुई है। ऐसे मामलों में बारीकी से जांच की जरूरत होती है। लेकिन प्रदेश में फॉरेंसिक लैब एवं सेंटर नहीं होने से जांच में काफी देरी हो जाती है। यही वजह है कि प्रदेश में वन्यजीवों के मामले में बढ़ते अपराध की रोकथाम, उसकी जांच में और तेजी लाने की दिशा में वन विभाग ने फॉरेंसिक लैब एवं सेटर की स्थापना करने का प्रस्ताव सरकार को दिया है। राज्य सरकार इस पर मंथन कर रही है। सरकार से मंजूरी मिलने के बाद फॉरेंसिक सेंटर छत्तीसगढ़ कामधेनु विश्व विद्यालय में स्थापित किया जाएगा। कामधेनु विश्वविद्यालय में होगी पढ़ाई इस प्रस्ताव के तहत छत्तीसगढ़ कामधेनु विश्वविद्यालय में पढ़ाई होगी और वेटनरी डाक्टरों को फॉरेंसिक जांच की जानकारी दी जाएगी, जिससे वन्यजीवों के अवैध शिकार के मामले में फॉरेंसिक जांच की गति को आगे बढ़ाई जा सके। अवैध शिकार के तरीके 0 विष का प्रयोग 0 गड्ढे में गिराकर शिकार 0 बिजली के करंट से 0 बंदूक एवं अन्य शस्त्रों से 0 जिन ट्रेप, जीआई तार का फंदा, रस्सी का फंदा 0 जाल से कैसे करें छानबीन 0 घटना की जानकारी मिलने पर तुरंत घटना स्थल रवाना होना चाहिए 0 वाहन को घटना स्थल से दूर रखना चाहिए 0 घटना स्थल को रस्सी या टेप से घेर दें, ताकि जांचकर्ताओं के अतिरिक्त क्राइम सीन से कोई छेड़छाड़ न हो सके 0 संभव हो तो क्राइम सीन की फोटोग्राफी और वीडियोग्राफी भी किया जाए 0 अपराध दृश्य की छानबीन के समय लगातार नोट्स बनाया जाए, जिसमें यह बताया जाए कि बरामद साक्ष्‌य कहां मिला और किसके द्वारा एकत्र किया गया। वहीं इसकी पैकिंग और चिन्हांकन किसने किया। इनका कहना है वन्यजीवों के अपराध की फॉरेंसिक जांच लिए छत्तीसगढ़ कामधेनु विश्वविद्यालय से चर्चा हुई है। इस संबंध में फॉरेंसिक जांच मैन्यूअल बनाकर राज्य सरकार को प्रस्ताव भेजा गया है। इसकी राशि कैम्पा फंड से खर्च की जाएगी। फिलहाल प्रस्ताव पर कोई फैसला नहीं हुआ है। केसी बेबार्ता, एपीसीसीएफ (वन्यजीव)