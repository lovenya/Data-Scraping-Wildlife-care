भारतीय वन्य जीव ट्रस्ट (डब्ल्यूटीआई) के वरिष्ठ सलाहकार बीसी चौधरी ने कहा, "हम देश के पहले कोरल गार्डन को मीठापुर तट पर स्थापित करेंगे जहां मूंगा प्रजातियों का संरक्षण होगा। अपने प्रकार के पहले कोरल गार्डन को बनाने के लिए डब्ल्यूटीआई और टाटा केमिकल्स लिमिटेड (टीसीएल) के बीच समझौता पत्र पर हस्ताक्षर किया गया है।" वर्ष 2006 से इस परियोजना को लेकर विचार चल रहा था। चौधरी ने कहा कि मूंगा प्रजातियों के संरक्षण के लिए प्रस्तावित स्थल पर प्रारंभिक प्रयोगों के लिए डब्ल्यूटीआइ को सफलता मिली है। उनका मानना है कि यह कोरल गार्डन के तौर पर विकसित करने लायक है। मीठापुर कोरल गार्डन परियोजना के अनुसार, चट्टानों को विभिन्न वर्गों में विभाजित किया जाएगा जहां एक स्थान पर मूंगा की लगभग सभी प्रजातियां उपलब्ध होंगी।