इस दौरान उन्होंने कहा, 'आपराधिक गिरोह वन्य जीवों की अवैध हत्या से बड़ा मुनाफा कमा रहे हैं। ये पालतू पशुओं, दुनिया की अहम और लुप्तप्राय प्रजातियों से तैयार सस्ते गहनों और आभूषणों के प्रति लोगों की अज्ञानता भरी ललक को पूरा करने के बहाने हमारी धरती को लूट रहे हैं।' उन्होंने कहा कि मैं अपने दादा प्रिंस फिलिप व पिता प्रिंस चार्ल्स से प्रभावित हूं। उनसे मैंने जाना कि प्रकृति और वन्य जीवों से हमारा संबंध हमारे मानव होने की पहचान है। ओबामा ने की मुलाकात अमेरिकी राष्ट्रपति बराक ओबामा ने ह्वाइट हाउस में प्रिंस विलियम से मुलाकात की और दोनों देशों के बीच लंबे और विशेष संबंध पर चर्चा की। प्रिंस ने ओबामा के समक्ष वन्य जीवों की तस्करी का मुद्दा भी उठाया तथा ओबामा और उनके प्रशासन की ओर से इस दिशा में उठाए गए कदमों की सराहना की। इससे पहले उपराष्ट्रपति जो बिडेन और उनकी पत्नी ने भी प्रिंस विलियम से मुलाकात की।