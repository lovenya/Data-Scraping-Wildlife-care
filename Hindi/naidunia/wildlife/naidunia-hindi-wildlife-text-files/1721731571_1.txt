मंगलवार सिटी सेंटर स्थित ग्वालियर वन मंडल कार्यालय स्थित वृत स्तरीय कार्यशाला आयोजित की गई। जिसमें भोपाल से गिद्ध संरक्षण विशेषज्ञ व अन्य अधिकारियों ने गिद्धों के बारे में विस्तार से जानकारी दी। 7 फरवरी को प्रदेशभर में एक साथ वयस्क व अवस्क गिद्धों की प्रजातिवार गणना की जाएगी। कार्यशाला में भोपाल से एपीसीसीएस विश्राम सागर शर्मा, ग्वालियर से डा.बीएस अन्नागिरी, ग्वालियर डीएफओ अभिनव पल्लव, दतिया डीएफओ प्रियांशी राठौर, मुरैना डीएफओ, श्योपुर डीएफओ, घाटीगांव सोनचिरैया अधीक्षक एवं अन्य वन अधिकारी मौजूद रहे। डीएफओ अभिनव पल्लव ने बताया कि ग्वालियर व शिवपुरी क्षेत्र में गिद्धों की संख्या बढ़ने की उम्मीद है। बीते 3-4 साल से गिद्धों की संख्या में इजाफा हुआ है। ग्वालियर में गिद्धों की 6 प्रजातियां पाई जाती हैं। इन्हें बचाने के लिए अब गिद्ध जिन क्षेत्रों में रहते हैं, वहां तारों की फेंसिंग की जाएगी। एल-2 स्तर की शिकायतों का आज करना होगा निराकरणः जीवाजी विश्वविद्यालय की कुलपति संगीता शुक्ला ने सीएम हेल्प लाइन की शिकायतों को लेकर अधिकारी व कर्मचारियों की बैठक ली। इस बैठक में एल-2 स्तर की शिकायतों का निराकरण 3 फरवरी की शाम तक करने के निर्देश दिए। एल-1 स्तर पर उन लंबित शिकायतों को पहले निराकृत किया जाए, एल-2 स्तर पर आने वाली है। यदि शिकायतों के निराकरण में लापरवाही बरती जाती है तो कार्रवाई की जाएगी। ज्ञात हो कि जेयू में सीएम हेल्प लाइन की शिकायतों की संख्या बढ़ता जा रही है। मार्कशीट व रिजल्ट से संबंधित शिकायतों की संख्या अधिक है।