कूनो अभयारण्य में अफ्रीकी चीतों के हवाई मार्ग से लाए जाने के संकेत मिलने के बाद कूनो अभयारण्य में हेलीपैड तैयार किए जा रहो हैं। शुआत में कूनो पालपुर में दो हेलीपैड बनाए जा रहे थे लेकिन अब बुधवार को तैयारियां देखने आए प्रमुख सचिव अशोक वर्णवाल और एनटीसीए के सदस्य सचिव और एआईजी वन एसपी यादव से निर्देश मिलने के बाद कूनो में एक ओर हेलीपैड बनाया जा रहा है। इस तरह तीन हेलीपैड बनाए जाएंगे। जिनका काम पीडब्ल्यडी विभाग जल्द शुरू करने वाला है। बताया गया जा रहा है चीतों ग्वालियर तक प्लेन से लाया जाएगा और उसके बाद कूनो हेलीकाप्टर से पहुंचेंगे। कूनो में चीतों के 17 सितंबर को आने की संभावना जताई जा रही है, ऐसा इसलिए कि 17 सितंबर को प्रधानमंत्री नरेंद्र मोदी का जन्मदिन है, मप्र सरकार प्रधानमंत्री के जन्मदिन पर कूनो में चीते लाकर उन्हें एक गिफ्ट देना चाहती है, यही वजह है कि इस दिशा में सतत तैयारियां की जा रही हैं और इन तैयारियों की जिम्मेदारी जहां एक तरफ भारत सरकार की ओर से एनटीसीए के अफसर देख रहे हैं। भ्रमण कर वापस लौटे प्रमुख सचिव व एनटीसीए के सदस्य सचिवः कूनो नेशनल पार्क में चीता प्रोजेक्ट की तैयारियों को लेकर लगातार अफसरों के दौरे हो रहे हैं। मध्यप्रदेश वन विभाग के प्रमुख सचिव अशोक वर्णवाल और एनटीसीए के सदस्य सचिव और एआईजी वन एसपी यादव ने बुधवार व गुरुवार को कूनो भ्रमण कर तैयारियों की समीक्षा की और किए जा रहे कार्य की मानिटरिंग की। इसके साथ ही प्रमुख सचिव वर्णवाल और एआईजी वन यादव ने चीतों के बाड़े में घुसे तेंदुओं के निकलने की स्थिति जानी। गुरुवार को प्रमुख सचिव अशोक वर्णवाल और एनटीसीए के सदस्य सचिव और एआईजी वन एसपी यादव वापस लौट गए हैं। वर्जन- कूनो में चीतों के आने की सभी तैयारियां लगभग पूरी हो चुकी है। अब तैयारियो को देखने के लिए लगातर असफसरों द्वारा दौरे किए जा रहे हैं। प्रमुख सचिव व एनटीसीए के सदस्य सचिव गुरुवार को कूनो का भ्रमण कर वापस लौट गए हैें। कूनो में चीतों के हवाई मार्ग से आने की संभावना को देखते हुए अब तीन हेलीपैड बनाए जा रहे हैं। पीके वर्मा, डीएफओ, कूनाे वन मंडल श्याेपुर