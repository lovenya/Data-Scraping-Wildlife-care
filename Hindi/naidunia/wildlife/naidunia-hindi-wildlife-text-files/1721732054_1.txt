यानी 15 दल वन विभाग की निगरानी से बाहर हैं। वहीं पिछले चार सालों में 219 लोगों की जान जा चुकी है। वन विभाग के अधिकारी का कहना है कि हाथियों को दोबारा कालर आईडी लगाने की योजना बनाई जा रही है। ज्ञात हो कि प्रदेश में जंगली हाथियों का उत्पात दिन-ब-दिन बढ़ता जा रहा है। हाथियों का झुंड अब राजधानी तक रुख करने लगा है। इसके साथ ही जंगली हाथी प्रदेश में आए दिन फसलों और लोगों पर जानलेवा हमला करते रहते हैं। हाथियों पर नजर रखने के लिए वन विभाग ने एक करोड़ की लागत से प्रथम चरण में 12 दल के एक-एक हाथी को कालर आईडी लगाना था। जिसमें वर्ष 2016 तक छह हाथी और वर्ष 2017 तक छह हाथी को कालर आईडी लगाना था। विभाग ने इस योजना के तहत सात जंगली हाथियों बहरादेव (नर), गोमती (मादा), प्यारे (नर), महान (नर) कर्मा (मादा) एमई चार (मादा) और गणेश (नर) को सैटेलाइट कालर आइडी लगाया था। इसमें से सिर्फ बहरावदेव में कालर आइडी लगा है, बाकि के छह हाथियों में लगाया गया कालर आईडी गिर गया। वहीं, दूसरी तरफ पांच साल बीत जाने के बाद भी पांच हाथियों के दल में अभी तक कालर आईडी नहीं लग पाया है। जिसकी वजह से वन विभाग को हाथियों के लोकेशन की जानकारी नहीं मिल रही है। करोड़ों फूंकने के बाद भी नहीं निकला हल वन विभाग से मिली जानकारी के मुताबिक, वर्ष 2011 से 2017 के बीच मानव-हाथी द्वंद्व को रोकने के लिए विभाग ने सोलर फेंसिंग, मधुमक्खी पालन, कालर आईडी लगाने सहित कई उपाय किए। इन पर शासन ने 45 करोड़ रुपये से अधिक की राशि खर्च की, लेकिन नतीजा कुछ भी नहीं निकला। हाथियों के संरक्षण के दावों के बीच बीते चार वर्षों में 36 से अधिक हाथी और करीब 2019 लोगों की जान गई। गर्मी में बढ़ जाता है उत्पात गर्मी शुरू होते ही प्रदेश के ग्रामीण अंचलों में जंगली हाथियों का उत्पात बढ़ जाता है। प्राकृतिक जलस्रोतों के सूखने पर फसलों की कटाई के बाद हाथियों के समक्ष चारा, पानी की समस्या उत्पन्न हो जाती है। भोजन-पानी की तलाश में हाथी आबादी क्षेत्र की ओर रुख करते हैं। हाथी स्वच्छंद विचरण करते हुए न केवल फसलों को रौंदते हैं, बल्कि मकानों को तोड़ने के साथ लोगों को कुचलकर मौत के घाट उतार देते हैं। कालर आईडी गिर जाने की वजह से हाथियों के लोकेशन की भी जानकारी विभाग को नहीं मिल पा रही है। हाथियों का होगा नामकरण वन विभाग के मिली जानकारी के मुताबिक प्रदेश में विचरण कर रहे 16 हाथियों के दल का नामकरण वन मंत्री द्वारा किया जाएगा। इसके साथ ही स्थानीय लोगों का एक वाट्सअप ग्रुप बनाया जाएगा। ग्रुप में ग्रामीण, हाथी ट्रैकर और वन विभाग के अधिकारी और कर्मचारी शामिल रहेंगे। गांव में जैसे ही हाथी दल प्रवेश करेगा। ट्रैकर तुरंत ग्रुप का नाम वाट्सअप ग्रुप में डाल देगा। इससे विभाग को पता चल जाएगा कि कौन सा ग्रुप आया है, और इससे बचने के क्या उपाय किए जाएं। वर्जन : हाथियों की कालर आईडी गिर गई है, दोबारा कालर आईडी लगाने की योजना बनायी जा रही है। हाथियों के मूवमेंट की जानकारी के लिए जल्द ही कालर आईडी लगाया जाएगा। - पीवी नरसिंहा राव, पीसीसीएफ वाइल्ड लाइफ