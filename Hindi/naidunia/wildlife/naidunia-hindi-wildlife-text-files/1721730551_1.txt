रायपुर। नईदुनिया प्रतिनिधि सिविल लाइन थाना क्षेत्र की सिंचाई कॉलोनी में निवासरत वन्यजीव बोर्ड के सदस्य घर सूना छोड़कर परिवार समेत बाहर जाना भारी पड़ गया। घर सूना पाकर चोरों ने धावा बोलकर आलमारी से नगदी 20 हजार रुपये और 50 हजार के जेवर पार कर दिए। घटना की शिकायत पर पुलिस ने चोरी का केस दर्ज कर लिया है। पुलिस के मुताबिक शांतिनगर एफ/11सिंचाई कॉलोनी निवासी वन्यप्राणी विशेषज्ञ और राज्य वन्य जीव बोर्ड के सदस्य संदीप पौराणिक (53) पिछले महीने 10 मई को दोपहर दो बजे सपरिवार घूमने के लिए मप्र के कान्हा नेशनल पार्क (म.प्र.) चले गए थे। इस दौरान घर में ताला लगा था। 12 मई की रात आठ बजे वापस लौटे तो घर के पीछे का दरवाजा खुला हुआ थाा और बाथरूम के रोशनदान की मच्छरजाली को टूटा हुआ पाया। घर के सभी कमरे की लाइट भी जल रही थी। सारा सामान अस्त-व्यस्त पड़ा था व आलमारियां खुली हुई थीं। चेक करने पर अलग-अलग आलमारी में रखी नगदी 20 हजार रुपये एवं चांदी की चार जोड़ी पायल, आठ जोड़ी बिछिया समेत अन्य जेवर गायब थे। चोरी के संबंध में उन्होंने आसपास पता किया, किंतु कोई जानकारी नहीं मिल पाई। तब थाने आकर शिकायत दर्ज कराई। उन्होंने बताया कि घर के पीछे वाली गली में असामाजिक तत्वों, नशेड़ियों एवं रद्दी का व्यापार करने वाले लोग घूमते रहते हैं। ऐसे में आशंका है कि चोरी में इन्हीं लोगों में से किसी का हाथ हो सकता है। हवलदार के सूने घर से एक लाख के जेवर चोरी पुरानी बस्ती इलाके के भाठागांव अवधपुरी सेक्टर दो स्थित मकान नंबर सी/26 में चोरों ने धावा बोलकर एक लाख के जेवर पार कर दिए। पुलिस ने बताया कि बलौदाबाजार जिले के सुहेला थाने में पदस्थ हवलदार गांधीराम बंजारे की बेटी श्रद्वा बंजारे अपनी मां के साथ रहती है। पांच जून की दोपहर ढाई बजे श्रद्वा घर में ताला लगाकर अपनी मां के साथ नानी के घर बलौदाबाजार गई हुई थी। नौ जून को गांधीराम को रायपुर आने वाले थे, इसलिए आठ जून की शाम पांच बजे श्रद्वा घर लौट आई। सामने गेट का ताला खोलकर भीतर गई तो देखा कि दरवाजा का कुंडी टूटा हुआ था। बेडरूम में रखी आलमारी खुली और बाहर कपडे बिखरे पडे थे। वहीं दूसरे बेडरूम के दरवाजा की कुंडी को आरी बेल्ड से काटकर लॉकर को भी तोड़ा गया था। लॉकर में रखा दो सोने 20 ग्राम वजनी झुमका, एक चांदी का करधन, पांच ग्राम का एक सोने का चैन, आधा किलो चांदी का लच्छा, तीन चांदी का पायल, दो सोने की अंगूठी, दो मंगलसूत्र जिसमें एक में 13 लाकेट व दूसरे में एक लाकेट मोतीवाला तथा नकदी चार हजार रूपये गायह थे। चोरी गए जेवरों की कीमत 1 लाख से अधिक की बताई जा रही है। छत के रास्ते से घुसे थे चोर पुलिस का कहना है कि चोर छत के रास्ते से कमरे में घुसे थे। छत से अंदर आने की सिढ़ी खुली हुई थी। वहीं टुटा हुआ दो ताला हाल और एक छत पर रखा मिला है। सोने-चांदी के जेवर हवलदार ने दो साल पहले खरीदकर रखा था। मस्जिद के सामने से दोपहिया पार मौदहापारा थानाक्षेत्र के केके रोड स्थित मस्जिद के सामने खड़ी गोकुलनगर, गुढ़ियारी निवासी दिनेश मानिकपुरी (35) की हीरो मेस्ट्रो क्रमांक सीजी 04 एलडी 9151 चोरी चली गई। शिकायत पर पुलिस ने चोरी का केस दर्ज कर लिया है। 9 सतीश 03 सं. आरकेडी