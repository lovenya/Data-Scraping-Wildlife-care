संसदीय सचिव चंद्रदेव राय अल्प प्रवास पर बिलासपुर पहुंचे। छत्तीसगढ़ भवन में नईदुनिया से चर्चा के दौरान उन्होंने कहा कि वन एवं विधि मंत्री मो. अकबर के निर्देश पर जशपुर, सरगुजा, सूरजपुर व बिलासपुर के वन क्षेत्र में राज्य शासन द्वारा संचालित महत्वाकांक्षी योजनाओं की प्रगति के संबंध में भ्रमण किया है। वन क्षेत्रों में मुख्यमंत्री भूपेश बघेल की महत्वाकांक्षी योजना नरवा,गस्र्वा,घुस्र्वा व बाड़ी योजना का सफल क्रियान्वयन किया जा रहा है। जल संरक्षण की दिशा में वन क्षेत्र में गंभीरता के साथ कार्य किए जा रहे हैं। वन विभाग द्वारा नरवा संवर्धन व संरक्षण के तहत कम बजट में चेक डेम,स्टाप डेम सहित अन्य कार्य किए जा रहे हैं। बारिश के पानी को इसके जरिए रोका जा सकेगा। इससे वन क्षेत्र में भूज स्तर बनेगा। गर्मी के दिनों मंे वन्यप्राणियों को होने वाली पेयजल समस्या से भी निजात मिलेगी। वन्यप्राणियों को पानी के लिए भटकना नहीं पड़ेगा। वन्यप्राणियों के अलावा जंगल के भीतर रहने वाले वनवासियों को भी निस्तारी की समस्या नहीं होगी। नरवा बंधान से बारिश के दिनों में जंगल के भीतर मिट्टी कटाव व स्थलन की समस्या नहीं रहेगी। कटाव को आसानी के साथ रोका जा सकेगा।