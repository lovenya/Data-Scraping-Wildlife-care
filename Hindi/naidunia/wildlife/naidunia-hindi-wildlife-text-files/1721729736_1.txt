संघ के सचिव इकबाल कुर्रेशी ने बताया कि बैठक में नगरनिगम द्वारा जो विज्ञप्ति जारी की गई है, उसे निरस्त करने की मांग की जाएगी। साथ ही ट्रांसपोर्ट नगर से प्रभावित सभी ऑटो पार्ट्स विक्रेता दुकान व वर्कशॉप मैकेनिकों को रियायती दरों पर दुकान व प्लॉट आवंटित करने व बैंक से लोन उपलब्ध कराने की मांग ननि से करेंगे। पुलिस लगातार मैकेनिक व दुकानदारों को प्रताड़ित करती है। इसे बंद कराने पर चर्चा होगी। साथ ही टोल टैक्स बैरियर को ट्रांसपोर्ट नगर से हटाकर ननि सीमा से बाहर करने की मांग पर भी चर्चा की जाएगी।