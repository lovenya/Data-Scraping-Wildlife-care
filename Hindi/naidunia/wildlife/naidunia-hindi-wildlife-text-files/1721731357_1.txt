भूटान ने चीनी दावे पर आपत्ति जताई, और जीईएफ परिषद ने परियोजना के लिए धन पारित कर दिया। सूत्रों ने बताया कि वैश्विक पर्यावरण सुविधा ने चीनी दावे को खारिज कर दिया और परियोजना को मंजूरी दे दी। हालांकि, चीन के इस कदम से साफ हो गया है कि वह अपनी सीमा से लगे छोटे से देश भूटान की जमीन को हड़पने पर आमादा है। लिहाजा, चीन ने वैश्विक पर्यावरण सुविधा परिषद की 58वीं बैठक में भूटान की भूमि पर दावा जताया। चीन ने भूटान में स्थित सकतेंग वन्यजीव अभयारण्य के लिए एक परियोजना का "विरोध" करने की कोशिश करते हुए इसे "विवादित" क्षेत्र करार दिया। हालांकि, इस बात को लेकर कभी कोई विवाद नहीं रहा है कि अभयारण्य अतीत में किसका हिस्सा था। मगर, भूटान और चीन के बीच सीमा तय नहीं की गई है, जिसका चीन फायदा उठाना चाहता है। इस मंच पर चीन का एक प्रतिनिधि था, भूटान के पास एक प्रत्यक्ष प्रतिनिधि नहीं था। लिहाजा, बांग्लादेश, भूटान, भारत, मालदीव, नेपाल, श्रीलंका के विश्व बैंक प्रभारी भारतीय आईएएस अधिकारी अपर्णा सुब्रमणि ने भूटान का प्रतिनिधित्व किया। बताते चलें कि दो, तीन जून को जब परियोजनाओं पर चर्चा हो रही थी, तो चीनी ने भूटान की इस जमीम पर अपना दावा किया था। भूटान के पूर्वी भाग में स्थित अभयारण्य 650 वर्ग किमी के इलाके को कवर करता है और इससे पहले कभी भी चीन ने इसका विरोध नहीं किया था।