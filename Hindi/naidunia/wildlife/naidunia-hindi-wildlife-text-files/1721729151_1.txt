केंद्रीय मंत्री ने कहा, "अवैध शिकारों की संख्या में बढ़ोतरी हुई है, क्योंकि लोग लालची हो गए हैं। हमें इस पर रोक लगानी है। गत एक वर्ष में 73 से अधिक बाघ मार डाले गए हैं। यह बहुत बड़ी संख्या है। इसमें अवैध व्यापार और धन की संलिप्तता है। गैंडे की एक सींग की कीमत एक करोड़ रुपये तक हो सकती है।" उन्होंने कहा, "हम शिकारियों को खत्म कर रहे हैं। यदि गैंडे के शिकार के 23 मामले हुए हैं, तो हमने 22 शिकारियों को भी मारा है। यह हमारा दृढ़ निश्चय और ऐसे माहौल में काम करने की प्रवृत्ति को दर्शाता है। अभयारण्यों के आसपास रहने वाले लोग हमारे लिए बहुत महत्वपूर्ण हैं और इससे निपटने में वे साझीदार बन सकते हैं।" जावड़ेकर ने बताया कि गैंडों के लिए विशेष सुरक्षा बल के गठन का फैसला किया गया है। इसमें जवानों की नियुक्ति की जाएगी।