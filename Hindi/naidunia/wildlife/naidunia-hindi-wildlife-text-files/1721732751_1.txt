यह जानकारी इंडियन आयल कार्पोरेशन के एक्जक्यूटिव डायरेक्टर(कार्पोरेट कम्युनिकेशन) उत्तीय भट्टाचार्य ने गुरुवार को पत्रकारों से चर्चा करते हुए दी। उनके साथ कंपनी के राज्य प्रभारी तेल उद्योग दीपक कुमार वासु भी उपस्थित थे। उन्होंने बताया कि कंपनी व्यापार में अग्रणी है, इसके साथ ही सामाजिक सरोकार के कार्य भी कर रही है। कैंसर उपचार से लेकर ट्यूवरक्लोसिस के उपचार के लिए उप्र में काम कर रही है। भुवनेश्वर में स्किल डेवलपमेंट सेंटर चलाया जा रहा है, जिसके तहत युवाओं को स्किल ट्रेनिंग से लेकर रोजगार तक दिलाया जा रहा है। उन्होंने बताया कि यह पैसा सीएसआर फंड के तहत नेशनल टाइगर कन्जर्वेशन अथोरिटी को दी जाएगी। 10 करोड़ रुपए दिए भी जा चुके हैं। अब पांच साल तक किस्तों में यह राशि दी जाएगी। उन्होंने बताया यह पैसा चीतों के रख रखाव से लेकर उनकी सुरक्षा, चीतों के लिए चिकित्सा सुविधा और चीतों के रख रखाव के लिए स्टाफ को ट्रेंड करने पर खर्च होगा। उन्होंने ग्वालियर में गौशाला में गोबर से सीबीजी बनाने के प्लांट की भी जानकारी दी। इसमें करीब दो साल का समय लगेगा। ग्वालियर, भिण्ड व दतिया जिले के 975 बुजुर्ग जायेंगे तीर्थ करने प्रदेश सरकार द्वारा बुजुर्गों को तीर्थ कराने के लिये मुख्यमंत्री तीर्थ दर्शन योजना चलाई जा रही है। इस योजना के तहत एक विशेष रेलगाड़ी 17 सितम्बर को ग्वालियर, भिण्ड व दतिया जिले के 975 बुजुर्गों को अयोध्या-वाराणसी (काशी) तीर्थ कराने जायेगी। इस तीर्थ यात्रा के लिये जा रही विशेष रेलगाड़ी में ग्वालियर जिले के 350 बुजुर्गों के लिए बर्थ निर्धारित है। इसी तरह भिण्ड जिले के बुजुर्गों के लिये 300 व दतिया जिले के बुजुर्गों के लिये 325 बर्थ निर्धारित हैं। यह रेलगाड़ी 17 सितम्बर को भिण्ड से रवाना होगी और ग्वालियर व दतिया होते हुए अयोध्या – वाराणसी के लिये जायेगी। तीर्थ कराने के बाद यह विशेष रेलगाड़ी 22 सितम्बर को वापस लौटेगी।