तेंडुलकर ने स्‍ट्रीप्‍ड टी-शर्ट, जींस और हैट पहने अपना फोटो पोस्‍ट किया। उन्‍होंने साथ में अपने प्रशंसकों का एक चैलेंज देते हुए लिखा- प्रकृति की गोद में खुशी से भीग रहा हूं। जंगल में आया हूं और पहचानिए मैं कहा हूं। संकेत देता हूं- महाराष्‍ट्र के नजदीक हूं। सचिन के स्‍थान का अनुमान जमकर लगाया गया। कुछ सही तो कुछ बेहद ही गलत लगाए गए। स्‍थानीय अधिकारियों ने कहा कि वह नागपुर के नजदीक उमरेड-करहंडला वाइल्‍डलाइफ अभ्‍यारण्‍य गए और वन विभाग के स्‍टाफ के साथ फोटो भी खिंचवाया। गौरतलब है कि उमरेड-कर हंडला आधिकारिक टाइगर रिजर्व नहीं है, इस क्षेत्र को बड़ी धारदार बिल्लियां के लिए जाना जाता हैं। टाइगर अभ्‍यारण्‍य विदर्भ के अन्‍य क्षेत्र में है। महाराष्‍ट्र में छह टाइगर अभ्‍यारण्‍य है, जिसमें से पांच विदर्भ में तथा एक पश्‍िचम महाराष्‍ट्र के शायद्री पहाड़ी क्षेत्र में है। पिछले वर्ष अगस्‍त में वन्‍य मंत्री सुधीर मुनगांतीवार ने महाराष्‍ट्र का टाइगर एम्‍बेस्‍डर बनने के लिए सचिन के सामने प्रस्‍ताव रखा था, जो क्रिकेटर ने स्‍वीकार किया था। मुनगांतीवार द्वारा बताए आधिकारिक आकड़ों के मुताबिक विदर्भ में भारत की टाइगर राजाधानी बनने की क्षमता है। यहां 2006 में 169 टाइगरों की संख्‍या बढ़कर 2014 में 190 हो चुकी है। भारत में वर्तमान समय में 2,226 टाइगर हैं जिसकी 2010 (1,706) की तुलना में बढ़ोतरी हुई है।