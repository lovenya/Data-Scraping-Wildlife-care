कूनो नेशनल पार्क में आए विदेशी मेहमानों का चौथे दिन भी व्यवहार सामान्य दिखाई दिया। वह बा़ड़े में नामीबिया के तरह ही एक्टिव नजर आए। मचान से विशेषज्ञ चीतों की निगरानी कर रहे हैं। मचान को चारों तरफ से कवर किया गया है जिससे चीतों को कोई नजर न आए। दो से तीन लोग जाकर उनकी एक्टिवनेस को परख रहे हैं। दो से चार घंटे में विशेषज्ञ और हमारे चिकित्सक गाड़ी से चीतों की निगरानी करने जाते हैं। बाड़े में एक साथ रह रहे दो सगे भाई भी एक-दूसरे से अच्छा व्यवहार कर रहे हैं। अफ्रीका से आए डा. विंसेंट डा. एड्रियन वापस लौट गए हैं। नामीबिया से आए डा. एना इलाए, डा. बाट डा. जितेन्द्र जाटव डा. ओमकार अंचल लगातार चीतों का मोनीटरिंग करेंगे। चीतों की निगरानी रखने के लिए विशेषज्ञों की टीम 50 से 100 मीटर की दूरी पर रहकर उनकी हलचल जान रहे हैं। साथ ही इस बात का भी ध्यान रखा जाता है कि चीतों को यह भनक न लगे ही कोई मानव उनके पास है। चीतों की सुरक्षा के लिए अब बनाए जाएंगे एक हजार चीता मित्र कूनो में बसाए गए चितों की सुरक्षा के लिए आसपास के गांव के 457 चीता मित्र बनाए गए हैं। लेकिन नरेंद्र मोदी ने इन चीतों की सुरक्षा की जिम्मेदारी पूरे जिले के लोगों को दी है। इसलिए कूनो वन मंडल के अधिकारी चीता मित्रों की संख्या बढ़ाएंगे। डीएफओ का कहना है ऐसे लोगों को चीता मित्र बनाया जाएगा जो न सिर्फ साफ और स्वच्छ छवि के व्यक्ति हैं, और चीतों को लेकर रुचि रखते हैं। चीता मित्र बनाने के लिए जल्द ही जागरूकता अभियान चलाया जाएगा। इस अभियान के तहत आसपास गांव के लोग सहित संस्थाओं से जुड़े लोगों को जोड़ा जाएगा। इसके अलावा हम खबर में चीतों के दिन भर की गतिविधियों के बारे में भी जानकारी देंगे। एक तेंदुए की बाड़े में नहीं मिल रही लोकेशन कूनो में चीतों को लाए हुए तीन हो गए हैं। इन चीतों को 6 बाड़ों में एक महीने के लिए क्वारंटाइन किया गया है। लेकिन 500 हैक्टेयर में बने बाड़े एक तेंदुआ अभी भी घुसा हुआ है। जिसकी लोकेशन नहीं कूनो प्रबंधन को नहीं मिल रही है। कूनो प्रबंधन टीम द्वारा सतपुड़ा रिजर्व टाइगर से लाए गए दो हाथियों की मदद से तेंदुए की तलाश की जा रही है, लेकिन सफलता नहीं मिल रही है। उधर डीएफओ पीके वर्मा का कहना है कि, शायद तेंदुआ बाड़े से निकल गया है, इसलिए उसकी लोकेशन नहीं मिल रही है। तेंदुआ कैमरे में नहीं आया है। वर्जन- चीतों की एक-एक एक्टीविटी पर निगरानी बनाए रखने के लिए विशेषज्ञ कुछ घंटों के अंतराल में उन्हें देखने के लिए बाड़ों के पास बनाए गए मचान पर चढ़कर निगरानी कर रहे हैं। चीते नए वातावरण में घुलमिल रहे। चीतों का रहन-सहन एवं व्यवहार पूरी नामबिया की तरह लग रह है। - पीके वर्मा, डीएफओ, कूनो वन मंडल श्योपुर फोटो नंबर-01 कैप्शन- बाड़े में घूम रहे चीते।