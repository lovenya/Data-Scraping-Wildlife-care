7659 वन्य जीव बस्तर के जंगलों में 6498 शाकाहारी और 1161 मांसाहारी वन्य प्राणी ही बचे हैं। 48 साल पहले मप्र सरकार ने यहां के 13 लाख हेक्टेयर जंगल को शूटिंग ब्लाक घोषित किया था। इस छूट के चलते यहां के 52 जंगलों में वन्यप्राणियों की जमकर हत्या हुई। इतना ही नहीं अवैध कटाई के कारण कुछ आऱिक्षत वनों का पूरी तरह से सफाया हो चुका है। कायदे ताक पर बस्तर गजेटियर के अनुसार वर्ष 1908 में गौर और वनभैंसा तथा वर्ष 1928 में बारहसिंगा व कृष्ण मृग (ब्लैक बक) के शिकार पर पूरी तरह से प्रतिबंध लगा दिया गया था। इसके बावजूद 1971 तक वन्यप्राणियों का शिकार खुलेआम होता रहा और वन विभाग काष्ठागारों तक सीमित रहा। परिणाम यह हुआ कि बस्तर से बारहसिंगा का सफाया हो गया और वनभैंसे गिनती के बचे।1972 में वन्यप्राणी संरक्षण अधिनियम बना फिर भी विभाग अपने जंगली जानवरों के प्रति गंभीर नहीं हुआ। जंगल भी साफ 1966 में मप्र वन मंत्रालय ने बस्तर में जिन वनों को शिकार के लिए आरक्षित किया था,वहां से प्राणियों का खात्मा तो हुआ है, कई वनखंडों का भी सफाया हो गया है। इनमें परलकोट 134.38, माटवाड़ा153.04,आमाडुला 15.20,माकड़ी 88.22,चंद्रगिरी 118.25,बनियागांव 41.24,कुरूस्टीपुर18.10 और कोसमी का 89.44 वर्ग मील जंगल प्रमुख हैं। अन्य आरक्षित वनों का रकबा भी घटा है। जागरूकता के नाम पर खानापूर्ति वन्य प्राणी सप्ताह के नाम पर वन विभाग खानापूर्ति कर रहा है। वनकर्मियों की रैली निकलवाकर तथा कुछ स्कूली बच्चों के मध्य जंगल के संदर्भ में प्रतियोगिताएं आयोजित कर कर्तव्यों की हर साल इतिश्री हो रही है। परंपरा के नाम पर वन्यप्रणियों का शिकार करने वाले ग्रामीणों को समझाने या पारद करने वाले ग्रामीणों के खिलाफ कभी कार्रवाई नहीं की गई। इसके चलते ही बस्तर के वनों में वन्यप्राणी नजर नहीं आते। उद्यान में दिखते हैं बंदर बस्तर के कांगेर घाटी राष्ट्रीय उद्यान में वन्यजीवों को देखने की आशा से आने वाले सैलानियों को बंदर के अलावा कोई दूसरा प्राणी नहीं दिखता। इन्द्रावती राष्ट्रीय उद्यान, पामेड़ व भैरमग़ढ़ अभ्यारण्य में सैलानी जाने से डरते हैं चूंकि वह इलाका अति संवेदनशील है। यहां उल्लेख करना लाजिमी है कि बस्तर में अभी तक किसी भी सैलानी को माओवादियों ने नुकसान नहीं पहुंचाया है फिर भी राष्ट्रीय विभाग लोगों को वन्यप्राणियों का दर्शन कराने में विफल रहा है। रैली व प्रतियोगिता इन्द्रावती राष्ट्रीय उद्यान के वनमंडलाधिकारी मनोज पाण्डेय बताते हैं कि उन्होने बीजापुर में लोगों को वन्यप्राणियों के प्रति जागरूक करने के उद्देश्य से रैली निकलवाने के बाद पेन्टिग प्रतियोगिता आयोजित किया इसमें प्राथमिक व मिडिल स्कूल के 45 बच्चे शामिल हुए ।इधर संभागीय मुख्यालय के वन विद्यालय में भी वन्य प्रणियों को लेकर कार्यक्रम व्यापक स्तर पर आयोजित होते रहे हैं.परन्तु अब वहां भी खानापूर्ति की जा रही है। दस साल के लिए मैनेजमेंट प्लान बस्तर संभाग अंर्तगत दो राष्ट्रीय उद्यान इतने ही अभयारण्य सहित दस वन मंडलों के लिए करीब 50 करोड़ रूपए का मैनेजमेंट प्लान तैयार कर वन मंत्रालय छग सरकार को भेजा गया है। दस वर्षों के लिए तैयार किए गए इस प्लान के अनुसार वन्यप्राणियों के लिए पानी, चारा,सुरक्षित आवास क्षेत्र,अंदर के गांवों का विकास तथा कर्मचारी आवासों का निर्माण कराया जाएगा। -वी. रामाराव, सीसीएफ वन्यप्राणी जगदलपुर 2014 में हुई गणना अनुसार बस्तर में वन्यप्राणी शाकाहारी संख्या चीतल -1625 सांभर - 115 नीलगाय - 326 कोटरी - 334 जंगली सूअर - 1564 गौर - 19 जंगली भैसा - 23 मोर - 135 हरियल - 120 लंगूर - 2237 ---