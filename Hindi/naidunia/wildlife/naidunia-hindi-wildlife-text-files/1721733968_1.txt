तुमान (नईदुनिया न्यूज)। कटघोरा वन मंडल के अंतर्गत तुमान में निवासरत मंगल राम केंवट मुर्रा बेचने के लिए छेवधरा, बाहरी झरिया गया हुआ था। वहां से वह वापस लौट रहा था, तभी जंगली सूअर ने मंगल राम केंवट को हमला कर दिया, घटना में उसे चोट लगी। जानकारी मिलने पर ग्रामीणों ने उपचार के लिए प्राथमिक स्वास्थ्य केंद्र तुमान में भर्ती कराया गया, जहां प्राथमिक उपचार करने के बाद उसे कटघोरा रेफर कर दिया गया। सूचना पर वन विभाग के अध्यक्ष एवं वन विभाग के स्टाफ द्वारा सहायता राशि देते हुए कटघोरा भेजा गया। कोरबा (नईदुनिया न्यूज)। कोरबा के रिसदी बस्ती के एक घर में उस समय अफरा तफरी मच गई जब आवास निर्माण के दौरान आंगन में सांप निकल आया। लोगाें को समझते देर नहीं लगा की वह नाग साप हैं। लोग सांप से दूर हो और इसकी सूचना सर्प मित्र टीम को दी गई। मौके पर पहुंचे सर्प मित्र जितेंद्र सारथी सांप का रेस्क्यू किया। तब कहीं जाकर लोगों ने राहत भरी सांस ली। घर वालों ने बताया यह नाग सांप दिन में नहीं बल्की रात से ही घुस कर बैठा रहा होगा। सर्प मित्र ने कहा कि सांप एक स्थान पर नहीं रहते शिकार की तलाश अक्सर भटक कर घर की ओर आ जाते हैं। रेस्क्यू कर डिब्बे मे बंद किए नाग को थोड़ी देर बाद नाग को जंगल में छोड़ दिया गया।शहर के साथ गावों में भी वन्य जीव जन्तु संरक्षण के प्रति जागरूकता देखने को मिला।