वहीं राजाजी पार्क में पहले दिन 500 से अधिक देशी-विदेशी सैलानियों ने जंगल सफारी का आनंद उठाया। बाघों के प्रमुख सैरगाह कार्बेट नेशनल पार्क में ढिकाला और बिजरानी पर्यटक जोन को लेकर सैलानियों में जबरदस्त उत्साह देखा गया। इस दौरान बाघ समेत दूसरे वन्यजीवों का करीब से दीदार कर सैलानी रोमांचित हो उठे। दूसरी ओर राजाजी नेशनल पार्क प्रशासन से मिली जानकारी के मुताबिक पहले दिन 500 से ज्यादा सैलानियों ने पार्क में हाथी, गुलदार और अन्य वन्यजीवों का दीदार किया। इनमें 151 विदेशी शामिल थे।