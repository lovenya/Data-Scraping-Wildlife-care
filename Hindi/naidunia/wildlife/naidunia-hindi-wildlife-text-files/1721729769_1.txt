इस दौरान पुलिस और वन विभाग के अधिकारियों को मंदिर के फ्रीजर से 40 शावकों के शव मिले। मौके पर मौजूद एक पत्रकार द्वारा पोस्‍ट की गई तस्‍वीरों में जमीन पर पड़े शावकों के शव देखे जा सकते हैं। इन तस्‍वीरों के सामने आने के बाद हड़कंप मच गया है। जैसे ही बाघों को हटाने का काम शुरू हुआ यहां के स्‍थानीय लोगों ने इसका विरोध करना शुरू कर दिया था लेकिन अदालत के फैसले के सामने वो भी झुक गए। मालूम हो कि थाइलैंड में वॉट फा लुआंग बुआ बाघ मंदिर लोकप्रिय पर्यटन स्थल है। यहां ढेरों बाघ रहते हैं जो बौद्ध भिक्षुओं के साथ नजर आते हैं। यह एक पर्यटन स्‍थल भी है और यहां आने वाले पर्यटक भी बाघों को खाना खिलाने के अलावा उनके साथ तस्‍वीरें निकाल सकते हैं। पुलिस कर्नल बंदिथ मीउंगसुखुम के अनुसार वन विभाग के अधिकारी अब नए आपराधिक मामले दर्ज करेंगे। उनके अनुसार जब शावकों की मौत हुई वो एक या दो दिन के ही थे। बंदिथ के अनुसार फिलहाल यह साफ नहीं है कि यह शव कितने दिनों से फ्रीजर में रखे हुए थे। मामले को लेकर मंदिर के भिक्षु कुछ भी कहने के लिए मौजूद नहीं थे लेकिन इससे पहले वो तस्‍करी के आरोपों को नकार चुके हैं।