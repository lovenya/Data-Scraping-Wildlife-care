मेडिकल कॉलेज में सीएमओ और शौकिया पक्षियों की फोटोग्राफी करने वाले डॉ.शिवोहम शुक्ला के अनुसार मेडिकल कॉलेज परिसर में ही ढेरों प्रवासी परिंदे डेरा डालते हैं। इस बार कई कई प्रजाति के पक्षी नहीं दिख रहे हैं। इसमें टिग्गा, कनेरी फ्लाई केचर अभी नजर नहीं आया है। इसी तरह वन्यजीव संरक्षण के लिए काम करने वाली फोटोग्राफर निकित खम्परिया बताती है कि परिंदों ने शहर में डेरा तो डाला है लेकिन खास प्रजाति के कई परिंदे अभी भी यहां नहीं पहुंचे हैं। इसमें रेडी शेल्डक खास है। उनके अनुसार देर तक बैमौसम बारिश की वजह से परिंदों ने आने का समय चक्र बदला है। उन्हें उम्मीद है कि नवंबर—दिसंबर के अंत तक सभी प्रजाति के परिंदे यहां आ जाएंगे। यहां देखिये परिंदों की प्रजातियां: पर्यावरणविद् निकिता खम्परिया ने बताया कि अभी तक उनके रिकॉर्ड में डुमना नेचर पार्क के जलाशय में अकेले 120 तरह के पक्षियों की प्रजाति दर्ज हुइ है। इसके अलावा समाधि के पास नरइई नाला,रानी दुर्गावती वाइल्ड लाइफ सेंचुरी में भी दुलर्भ पक्षियों को देखा जा सकता है। जबलपुर में विशेषज्ञों ने अभी तक कुल 296 पक्षियों की प्रजाति देखी है। इसमें 100 से ज्यादा प्रजाति के पक्षी विदेशों से मेनमान नवाजी करने आते हैं। प्रवासी पक्षियों के जानकर और वाइल्ड लाइफ फोटोग्रॉफर नमन जैन के अनुसार प्रवासी परिंदो के लिए पसंदीदा जगह परियट, नुनसर,डुमना नेचर पार्क का खंदारी जलाशय, ग्वारीघाट और नरइई नाला है। जहां प्रवासी पक्षियों की कुछ प्रजातियों ने डेरा डाल लिया है। हर साल ये सर्दियों में यहा आते हैं। इसमें वार्डिटर फ्लाई केचर, अल्ट्रा मरीज फ्लाई केचर, ट्रिकिल्स क्रस,आरेंज क्रस प्रजाति की आमद दर्ज हुई है। इनके लिए यहां पर्याप्त मात्रा में भोजन उपलब्ध है जिस वजह से ये पूरी सर्दियां गुजारती है। ग्वारीघाट में गल्फ प्रजाति के बर्ड्स बड़ी संख्या में है। ग्वारीघाट में सायबेरियन पक्षी सी गल्फ की भरमार है नर्मदा दर्शन करने आने वाले पर्यटक भी परिंदों की तादात देखकर उत्साहित हो रहे हैं। ये प्रजाति प्रमुख: वाइल्ड लाइफ फोटोग्रॉफर डॉ.शिवोहम बताते हैं कि यूरोप का वेड वेस्टेट फ्लाई कैचर, उत्तर भारत का ब्लैक हैटेड बंटिंग,रेड हेडेड,ड्रे हेडेड फ्लाइ कैचर,अल्ट्रा मरीन फ्लाइ कैचर शहर के उ्चाई वाले पेड़ों में डेरा डालते हैं। इसके अलावा यूरोपियन स्पॉट इगल भी दिखाई देता है। बरगी डेम में भी परिंदों का डेरा: पर्यटन के लिहाज से बरगी जलाशल और पायली में भी बड़ी संख्या में प्रवासी परिंदों का जमावड़ा बना हुआ है। यहां भी पर्यटक और पक्षी प्रेमी फोटोग्रॉफी करने पहुंच रहे हैं।