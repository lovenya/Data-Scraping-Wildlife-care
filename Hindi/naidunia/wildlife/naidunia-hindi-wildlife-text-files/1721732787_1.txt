दरअसल, राजस्थान के सवाई माधौपुर स्थित रणथंबोर की टाइगर रिजर्व में हर साल चार लाख से भी अधिक पर्यटक आते हैं, लेकिन वे टाइगर सफारी देखने के बाद शेर देखने गिर (गुजरात) या फिर खजुराहो निकल जाते हैं। यह पर्यटक गोल्डन ट्राएंगल यानी दिल्लीट्ठजयपुरट्ठरणथंबोर में आते हैं। कूनो में चीते आने के बाद अब एक नया ट्राएंगल रणथंबोर, कूनो और शिवपुरी के बीच बनेगा। कूनो में चीते आने के बाद पर्यटक रणथंबोर में बाघ देखने के बाद चीतों को देखने आएंगे। कवायद यह की जा रही है कि वे माधव नेशनल पार्क भी आएं। शिवपुरी में अन्य पर्यटक स्थलों के भ्रमण के बाद यहां से पर्यटक ओरछा व खजुराहो जा सकते हैं। इसके लिए कूनो और रणथंबोर के बीच एक द्वार खुल सकता है। कहां क्या देखें श्योपुर: कूनोट्ठपालपुर नेशनल पार्क (748.7618 वर्ग किमी) के बीचोंट्ठबीच से निकली कूनो नदी का एक हिस्सा घड़ियालों के लिए संरक्षित है। पर्यटक चीतों के साथ घड़ियाल भी देख सकेंगे। साथ ही चंबल सेंक्चुरी, मानपुर में रामेश्वर धाम, रघुनाथपुर के कतन्नीपुरा गांव में कछुआट्ठघड़ियाल केंद्र, डोबकुंड, धोरहट सरकार मंदिर, देवखो, श्योपुर किला, बंजारा डैम पर भी घूम सकेंगे। चीतों के दीदार के लिए पर्यटकों को फिलहाल दिसंबर तक का इंतजार करना होगा। कैसे पहुंचे, कहां रुकें कूनो पार्क और रणथंबोर टाइगर रिजर्व के बीच दूरी करीब 134 किमी है। जिसे सड़क मार्ग से सुगमता से तय किया जा सकता है। कूनो पालपुर के पास लग्जरी रिसोर्ट बना हुआ है। यहां समीप में लगे हुए गांवों में होम स्टे भी पर्यटकों को मिलेगा। इसके अलावा राज परिवार द्वारा भी नया रिसोर्ट तैयार कराया जा रहा है। जल्द ही यहां ताज जैसे बड़े समूहों के होटल भी होंगे। कूनो सेंचुरी के अंदर रुकने के लिए चार अतिथि गृह भी हैं। इसका किराया करीब दो हजार रुपये रहता है। कूनो सेंक्चुरी में चार पहिया वाहन से जाने के 600 रुपये प्रति व्यक्ति देना होता है। श्योपुर से राजस्थान के बारां की दूरी 100 किमी, कोटा की 110 किमी, जयपुर की दूरी 220 किमी है। दिल्ली से जयपुर होते हुए श्योपुर की दूरी 450 किमी, आगरा से 284 किमी, खजुराहो की 388, शिवपुरी से 110 जबकि ग्वालियर से 220 किमी है। जयपुर, ग्वालियर, आगरा, खजुराहो में हवाई सेवा भी उपलब्ध है। शिवपुरी के माधव नेशनल पार्क में जल्द बसाया जाएगा बाघों को यहां पर्यटकों के आकर्षण का केंद्र माधव राष्ट्रीय उद्यान रहेगा। यहां दिसंबर तक बाघों की पुनसर््थापना भी संभावित है। पार्क में मौजूद सांख्य सागर झील को रामसर साइट का दर्जा मिल चुका है। उद्यान में 70 हजार से ज्यादा वन्य जीव मौजूद हैं, जिसमें तेंदुए, चीतल, भालू, नील गाय सहित करीब 200 प्रजाति के पक्षी भी शामिल हैं। विदेशी और एलीट क्लास के सैलानियों के लिए नरवर किले को हेरिटेज होटल में बदलने की योजना बनाई गई है। नरवर के किले से रोपवे भी बनाया जा रहा है।़ कैसे पहुंचे, कहां रुकें: कूनो से शिवपुरी की दूरी 65 किमी है। शिवपुरी में एमपी टूरिज्म का तीन सितारा सहित कई होटल हैं। इनमें दो से चार हजार रुपये तक में कमरा किराए पर मिलता है। वहीं माधव राष्ट्रीय उद्यान में घूमने के लिए प्रति वाहन 750 रुपये किराया चुकाना होता है। रणथंबोर टाइगर रिजव्र में करें आसानी से बाघों का दीदार राजस्थान के सवाई माधोपुर जिले में स्थित रणथंबोर टाइगर रिजर्व 392 वर्ग किमी के क्षेत्र में फैला हुआ है। इसमें 274 वर्ग किमी कोर और 118 वर्ग किमी बफर जोन है। रणथंबोर में 63 बाघ हैं, इसलिए पर्यटक इसे काफी पसंद करते हैं। इसके अलावा यहां चौहान शासकों द्वारा बनाया गया किला भी पर्यटकों के लिए अच्छी जगह है। दुर्ग के अंदर बना गणेश मंदिर विश्व धरोहरों में शामिल है। सवाई माधोपुर से 45 किमी की दूरी पर सिसौदिया राजाओं का खंडार किला भी स्थित है। इसके अलावा यहां कैलादेवी मंदिर, महावीर मंदिर,सुनहरी कोठी और जामा मस्जिद की कारीगरी देखी जा सकती है। कैसे पहुंचे, कहां रुकें: रणथंबोर के सबसे पास एयरपोर्ट जयपुर है। हालांकि यहां पहुंचने का सबसे सरल मार्ग रेल का है। सवाई माधौपुर रेलवे स्टेशन पार्क से करीब 11 किमी की दूरी पर स्थित है। रुकने के लिए रणथंबोर व सवाई माधोपुर में करीब एक दर्जन पांच सितारा होटल व रिसार्ट है। इसके अलावा यहां हर बजट में होटल उपलब्ध हैं। शिकारियों को सबक सिखाएंगे 70-80 के दशक में चंबल में आतंक का पर्याय रहे पूर्व दस्यु रमेश सिकरवार अब चीता मित्र बनकर वन्य जीवों की रक्षा करेंगे। उनका कहना है उन्होंने पहले पिता के साथ हुई नाइंसाफी के चलते हथियार उठाए थे, लेकिन अब वन्यप्राणियों की सुरक्षा करेंगे। चीतों की सुरक्षा के लिए सरकार ने 28 गांव में करीब 457 चीता मित्र बनाए हैं। ़पिूर्व दस्यु का कहना है कूनो से लगे क्षेत्र में मोंगिया (पारदी ) जाति के लोग अधिक रहते हैं, जो वन्यजीव का शिकार भी करते हैं। यहां आसपास कई लोगों के पास लाइसेंसी हथियार भी हैं, जिन्हें सरकार को निरस्त कर देना चाहिए। मैंने आसपास के लोगों को समझा दिया है कि चीतों से डरें नहीं और उन्हें नुकसान न पहुंचाएं। शिकार किया तो सबक सिखाया जाएगा। कौन हैं रमेश सिकरवार पूर्व दस्यु रमेश सिकरवार ने ग्वालियर चंबल संभाग में कई हत्याएं व 250 से ज्यादा डकैती सहित 1974 में चाचा की हत्या करने के 27 अक्टूबर 1984 को आत्मसमर्पण किया था। नौ साल पहले वह एकता परिषद से जुड़े। वर्तमान में वह कराहल तहसील के गांव लहरोनी में खेती करके जीवनयापन कर रहे हैं।