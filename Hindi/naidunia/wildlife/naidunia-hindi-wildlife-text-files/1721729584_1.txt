राजधानी के करीब जंगलों देखे गए जीव वन अधिकारियों का कहना है कि समय-समय पर आसपास के जंगलों में चीतल, हिरण जैसे जानवरों के होने की खबर मिलती रहती है। करीब 10 साल पहले बिलाड़ी में हजारों-लाखों पौधे लगाए गए थे, जो अब घने जंगल के रूप में तब्दील हो चुका है, पौधरोपण के दौरान अनेक जीवों को विचरण करते देखा गया था। उन जीवों की संख्या में इजाफा भी हुआ होगा। इसके अलावा शहर से करीब 50 किलोमीटर दूरी पर स्थित बिलाड़ी, मोहरेंगा, खरोरा और शहर से सटे सिलतरा, उरला, डब्ल्यूआरएस कॉलोनी, रविशंकर यूनिवर्सिटी के भीतरी भाग के झाड़ीनुमा जंगलों में भी छोटे-मोटे जीव इससे पूर्व भी देखे गए हैं, इसलिए यह अंदेशा है कि चीतल भी जंगल में अपने झुंड से बिछड़कर पानी की तलाश में शहर तक आ पहुंचे होंगे। जंगलों में करेंगे भोजन-पानी की व्यवस्था वन विभाग द्वारा नंदन वन व अन्य अभ्यारण्यों में जीव-जंतुओं के लिए दाना-पानी व बाड़े की व्यवस्था होती है, मगर जंगलों में जीव-जंतु प्राकृतिक स्रोत पर निर्भर रहते हैं, पोखर, तालाब, नदी से ही उनकी प्यास बुझती है। अब जबकि तालाब-नदी सूख चुके हैं तो कोशिश की जाएगी कि वन्य प्राणियों के लिए गांववासियों अथवा वन प्रबंधन समिति के सहयोग से भोजन-पानी की व्यवस्था की जाए, ताकि वन्य प्राणी जंगलों से बाहर न निकले। - एसके सिन्हा, रायपुर वन मंडल रेंजर