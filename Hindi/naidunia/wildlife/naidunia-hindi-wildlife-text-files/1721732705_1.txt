घने वन क्षेत्र के बीच स्थित 29 घरों वाले गुड़ियापदर में गोंड़ आदिवासी निवास करते हैं। इसी साल मई माह के अंतिम सप्ताह में यहां के ग्रामीणों ने अपना धनुष-बाण ग्राम देवी को समर्पित कर वन्यजीवों का कभी शिकार नहीं करने की सौगंध ली है। गांव के शंकर बारसे बताते हैं कि हम आदिवासी परिवारों को विश्वास है कि अपनी देवी से बात करते हैं और उनकी अनुमति लेकर ही कोई काम कर सकते हैं। पूर्वजों के समय से चली आ रही प्रथा के चलते वे जंगली जानवरों का शिकार करते रहे हैं, लेकिन अब शिकार करना छोड़ दिया है। जल जंगल और जमीन के साथ ही वन्यजीवों को बचाना हमारा कतर्व्य है। शिकार के चलते जीव जंतु विलुप्ति की कगार पर पहुंच गए हैं। वनों को बचाने झोंक दी ताकत जिला मुख्यालय से 50 किलोमीटर दूर बकावंड विकासखंड के ग्राम पंचायत संघकरमरी के दामोदर कश्यप भी वनों को बचाने लगातार प्रयास कर रहे हैं। ओडिशा सीमा पर स्थिति बस्तर जिले के इस क्षेत्र में 70 वर्षीय दामोदर कश्यप ग्रामीणों के सहयोग से वनों की रक्षा में डटे हैं। उनके नेतृत्व में ग्रामीणों के साझा प्रयास से न केवल वनों को बचाने में सफलता मिली है बल्कि पौधारोपण कर वनों के विस्तार में भी वह भूमिका निभा रहे हैं। 30 सालों तक सरपंच रह चुके दामोदर बताते हैं कि कुछ अवसर ऐसे भी आए जब वनों की रक्षा में लगे ग्रामीणों को ओडिशा के वन तस्करों के हमलेे का भी सामना करना पड़ा, लेकिन हम न डरे और न ही आगे डरने वाले हैं।