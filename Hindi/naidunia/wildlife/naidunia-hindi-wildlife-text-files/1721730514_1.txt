हिरण व चीतल सतपुड़ा टाइगर रिजर्व से लाए जाने थे। लेकिन, इस बीच भोपाल, औबेदुल्लागंज व रायसेन के सामान्य वन मंडल के जंगल को मिलाकर वाइल्ड लाइफ डिजीवन बनाने का प्रस्ताव आ गया। इसे शासन को स्वीकृति के लिए भेज दिया है लेकिन अभी तक स्वीकृति नहीं मिली है। शासन का तर्क था कि वाइल्ड लाइफ डिवीजन बनाने के बाद ही पूरे जंगल में नए सिरे से काम होंगे। लेकिन, अभी तक न वाइल्ड लाइफ डिवीजन पर काम चालू हुआ न जंगल में हिरण, चीतल की आबादी बढ़ाई गई। बता दें कि भोपाल सामान्य वन मंडल के जंगल में लगातार बाघ व तेंदुए की संख्या बढ़ रही है। इस हिसाब से जंगल विरान हो रहा है। कलियासोत, केरवा, मेंडोरा, बैरसिया क्षेत्र में अतिक्रमण कर जंगल में निर्माण कार्य कराए जा रहे हैं। इसके चलते शाकाहारी वन्यजीव जैसे चीतल व हिरणों की संख्या न के बराबर है। बाघ व तेंदुए को शिकार नहीं मिल रहे हैं। इसके कारण ये आए दिन आबादी से सटे क्षेत्रों में पहुंच रहे हैं। फिर भी वन विभाग इस पर गंभीर नहीं हैं। वाइल्ड लाइफ डिवीजन के जंगल में 22 वर्ग किलोमीटर का जंगल आ रहा है। इसमें 50 से अधिक वन ग्राम भी आएंगे। इसलिए नहीं मिल रहे चीतल-हिरण - हिरण-चीतल के शिकार की घटना बढ़ी है। चोरी-छुपके शिकार हो रहा है। मांस राजधानी में खपाया जा रहा है। - ज्यादातर जंगल पथरीला होने के कारण शाकाहारी वन्यजीवों को भोजन व पानी नहीं मिलता। वे शहर की तरफ पहुंचते हैं, यहां उनकी मौत हो रही हैं। ट्रेनों की चपेट में आकर हर साल दर्जनों हिरण, चीतल जान गंवा रहे हैं। - जंगल में घास के मैदान नहीं है जो कि चीतल व हिरण के लिए जरूरी होता है। गर्मी में पानी नहीं मिलता। हिरण-चीतल का शिकार करते हैं बाघ-तेंदुए बाघ-तेंदुए हिरण व चीतल का शिकार अधिक करते हैं। यदि जंगल में इनकी संख्या पर्याप्त हो तो वे आबादी तक पहुंचने से बचते हैं। जंगल में पानी होना भी जरूरी है - आरके दीक्षित, पूर्व डायरेक्टर रातापानी वन्यजीव अभायरण्य स्वीकृति नहीं मिली प्रस्ताव को स्वीकृति नहीं मिली है। हिरण व चीतल की आबादी बढ़ाने की कार्रवाई चल रही है - डॉ. एसपी तिवारी, कंजरवेटर फॉरेस्ट, भोपाल सामान्य वन मंडल