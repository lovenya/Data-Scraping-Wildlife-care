वन विभाग के अधिकारियों का कहना है कि वन्य प्राणियों का शिकार करने किसी के द्वारा 33 केवी लाइन से जोड़कर तार बिछाया गया होगा, जिसकी चपेट में आने से बायसनों की मौत हुई है। अज्ञात लोगों के खिलाफ वन्य प्राणी संरक्षण अधिनियम के विभिन्न धाराओं के तहत अपराध पंजीबद्ध कर आरोपियों की तलाश शुरू कर दी गई है। करंट की चपेट में आने वाले दो नर बायसन हैं, जिनकी आयु 2 से 4 वर्ष और एक मादा बायसन की उम्र 5 वर्ष आंकी गई है। बायसनों का झुंड यहां पानी की तलाश में पहुंचा था। मंगलवार सुबह करीब 10 बजे वन विभाग का मैदानी अमला घटनास्थल पर पहुंचा तब तक दर्जनभर बायसन झुंड में घटनास्थल पर ही थे। जिसे ग्रामीण दूर से देख रहे थे। किसी अप्रिय घटना अथवा बायसनों के आक्रमण की आशंका में वन विभाग के अधिकारियों ने ग्रामीणों को समझाइश देकर मौेके से हटाया। वन्य प्राणियों की मौत की सूचना पर घटनास्थल पर वन संरक्षक रायपुर नरसिम्हा राव, वन मंडलाधिकारी अमिताभ बाजपेयी, उप वन मंडलाधिकारी एसके पहारे, वन परिक्षेत्र अधिकारी बागबाहरा मानस राय, डिप्टी रेंजर श्यामलाल सिन्हा, वन रक्षक भारत साहू, अमित दीवान, राजकुमार आदि पहुंचे थे। ----