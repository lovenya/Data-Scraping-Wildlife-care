संरक्षित क्षेत्र 'गिर' जिसमें गिर नेशनल पार्क और अभ्यारण्य, पानिया अभ्यारण्य और मिटियाला अभ्यारण्य 1,412 वर्ग किमी तक फैला है। जूनागढ़ जिले में सासन स्थित गिर अभ्यारण्य एकमात्र एशियाई शेरों का निवास है और प्रत्येक वर्ष यहां बड़ी संख्या में पर्यटक आते हैं। रणथंभौर टाइगर रिजर्व में भी बढ़ी बाघों की संख्‍या रणथंभौर टाइगर रिजर्व में फिलहाल 43 वयस्क हैं जिनमें 25 नर और 18 मादा अपने 19 शावकों के साथ हैं यानि कुल मिलाकर 62 बाघ हैं। बुधवार सुबह जोन 5 में ढकडा के कचिडा एरिया पार्क में पर्यटकों ने दो शावकों को देखा। इससे वन्य जीव प्रेमियों के बीच खुशी की लहर है। क्योंकि लंबे समय से यह स्थान बाघों से खाली रहा है। 30 जून को यह पार्क बंद हो जाएगा। वन विभाग के अनुसार, 2-3 माह के शावकों की मां T-73 हो सकती है और ऐसी संभावना है कि वहां कुछ और शावक हों। T-73, शर्मीली और छोटी मादा बाघ है। टूरिज्म जोन में सबसे अधिक देखी जाने वाली मादा बाघ T-17 (सुंदरी) इसकी मां है। इस एरिया में T-5 की मौत के बाद T-17 रहस्यमयी तौर पर गायब हो गयी थी और दो बाघों को यहां से सरिस्का टाइगर रिजर्व भेज दिया गया था। संरक्षकों के अनुसार यहां बाघ के शावकों की सुरक्षा पर अधिक ध्‍यान होना चाहिए क्‍योंकि कचिडा एरिया में अवैध खनन, चारा और माता मंदिर की वजह से तीर्थयात्रियों की भीड़ बनी रहती है। हालांकि इन दिनों पर्यटक यहां अलग ही आनंद ले रहे हैं क्योंकि उन्हें गुडा एरिया में अपने तीन शावकों के साथ T-60, सवाई मानसिंह अभ्यारण्य के जोन 7 व 8 में दो शावकों के साथ T-61 दिख रही है। इसके अलावा लाहपुर एरिया में दो शावकों के साथ T-63 को भी देखा जा सकता है।