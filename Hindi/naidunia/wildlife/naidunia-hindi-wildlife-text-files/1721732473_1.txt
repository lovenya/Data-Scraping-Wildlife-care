तेंदुआ का आतंक करीबन 10 दिनों से बना हुआ है। कुछ लोगों का कहना है कि तेंदुआ के दो बच्चे भी हैं। लोगों की सुरक्षा को देखते हुए वन विभाग ने कई जगह पोस्टर चस्पा किया है। वहीं माइक से अनाउंसमेंट भी किया गया कि बच्चों को अकेले न छोड़ें। पिछले दिनों एक तेंदुए को उसके बच्चों को देखे जाने की सूचना पर वन विभाग की टीम वहां पहुंची थी। टीम ने स्कूल में जाकर प्रिंसिपल को समझाया था कि वह बच्चों को बाहर न निकलने दें। तेंदुए के डर के कारण ग्रामीम शाम के समय घर से बाहर नहीं निकल रहे हैं। बता दें कि गढ़िया पहाड़ी के नीचे बसी बस्ती में आए दिन जंगली-जानवर आते रहते हैं। इसके चलते बस्तीवासी दशहत में रहते हैं। चारों ओर जंगल होने के कारण यहां के रहवासियों को जंगली-जानवरों से बच-बच कर रहना पड़ता है। काम के लिए लोगों को बाहर जाना ही पड़ता है, लेकिन कामकाजी लोगों को अपने बच्चों की चिंता सताती रहती है। घर लौटने के बाद बच्चों को महफूज देखकर वे राहत की सांस लेते हैं। अभी तेंदुए को देखे 10 दिन हो गए। होली के पहले पालकों े अपने बच्चों को स्कूल भेजना बंद कर दिया था। वन विभाग द्वारा स्कूल में जाकर बच्चों को सुरक्षित रखने की हिदायत के बाद शिक्षक भी बच्चों स्वाधान कर दिया था। उनके पालकों को भी बच्चों को सुरक्षित रहने का संदेश दिया था। खतरे के भांपते हुए पालक बच्चों को स्कूल नहीं भेज रहे थे।