शनिवार को प्रधानमंत्री नरेन्द्र मोदी कूनो में चीतों को क्वारंटाइन बाड़े में छोड़ेंगे। वन्य प्राणियों के डाक्टर उनकी सेहत की लगातार निगरानी रखेंगे। इन्हीं क्वारटाइन सेंटर में चीतों को चीतल और अन्य छोटे प्राणी परोसे जाएंगे। एक महीने बाद सब कुछ ठीक रहा तो इन्हें 500 हेक्टेयर में फैले दूसरे लेवल के ऐनक्लोजर में छोड़ा जाएगा। इसका एरिया 500 हेक्टेयर यानी करीब 1250 एकड़ का होगा। यहां वे चहलकदमी कर पाएंगे, लेकिन लंबी छलांग नहीं लगा पाएंगे। चीते आने के साथ ही कूनो पार्क से लगे गांवों में भी किसी त्योहार के आने जैसा माहौल है। ग्रामीणों का कहना है, कि चीते आने से क्षेत्र की आर्थिक स्थिति तो सुधरेगी ही साथ ही अन्य सुविधाएं मिलेंगी। ग्रामीण ले रहे हैं शपथ: कूनो से सटे गांव टिकटोली, मोरावन, सेसईपुरा, अगरा सहित अन्य गांवों में इन दिनों चीता जागरूकता का कार्यक्रम तेजी से चल रहा है। कूनो में यह रहेगा टिकट दर कूनो प्रबंधन ने अभी देसी-विदेशी पर्यटकों की जेब पर कोई बोझ नहीं बढ़ाया है। कूनो में अंदर जाने पर 250 रुपये प्रति व्यक्ति टिकट निर्धारित है। जबकि चार पहिया वाहन के प्रवेश (वाहन में अधिकमत 6 लोग)750 रुपये, मिनी बस (वाहन में अधिकमत 15 लोग) 1500 रुपये या बस में प्रति सवारी 250 रुपये का टिकट निर्धारित हैं। यह दरें 1 अक्टूबर 2021 से लागू हैं। दिसंबर में चीतों को मिल सकता है जंगल बता दें, कि 1 अक्टूबर से नेशनल पार्क आम लोगों के लिए खुलते हैं। इस समय तक चीतों का क्वारंटाइन समय पूरा नहीं होगा। नवंबर के तीसरे हफ्ते में जब यह 500 हेक्टेयर वाले ऐनक्लोजर में शिफ्ट होंगे। लेकिन यहां भी प्रबंधन चीतों को देखने की अनुमति नहीं देगा। हालांकि दिसंबर के बाद इन्हें खुले जंगलों में छोड़ा जाएगा। जंगल सफारी के दौरान इन्हें देखा जा सकेगा। चीता मित्र गांव-गांव जाकर लोगों को तेंदुए और चीते में बता रहे फर्क: कूनो नेशनल पार्क के पास के गांवों में वन विभाग ने चीतों की सुरक्षा के लिए ग्रामीणों को चीता मित्र बनाया है। यह चीता मित्र गांव-गांव जाकर लोगों को चीता और तेंदुए में फर्क बता रहे हैं। उन्हें ये भी बता रहे हैं कि चीतों से इंसानों की जिंदगी को खतरा नहीं है। चीते कभी इंसान पर हमला नहीं करते। कूनो के बफर जोन में पर्यटकों के लिए बनेगा ईको सेंसेटिव जोन कूनो पार्क में चीते आने बाद पर्यटकों को सुविधाअों पर भी ध्यान दिया जाएगा। पार्क के बफर जोन में करीब 1 करोड़ रुपये की लागत से ईको सेंसेटिव जोन बनाया जाएगा। इसके लेकर पिछले महीनों चंबल आयुक्त अधिकारियों के साथ बैठक भी कर चुके हैं। यहां बता दें, कि कूनो नेशनल पार्क का 748.862 वर्ग किमी में फैला हुआ है। इसका कुल क्षेत्रफल 1306.140 वर्ग किमी है। इसमें 557.278 वर्ग किमी में नेशनल पार्क के तहत बफर जोन है। बफर जोन में पर्यटकों को सुविधा देने के लिए लिए ईको सेंसेटिव जोन बनाया जाएगा। ईको सेंसेटिव जोन में साइकिलिंग ट्रैक, ओपन सिनेमाघर, कैंपिंग जोन समेत अन्य सुविधाएं पर्यटकों के लिए रहेंगी। कूनों में चीता आने से बाहर के लोग भी यहां घूमने आएंगे तो उनके गांव के लोगों को भी किसी ने किसी रूप में रोजगार मिलेगा। इसलिए हम सभी वन्यजीवों का शिकार नहीं होने देंगे। बद्री सिंह, ग्रामीण मोरावन हम यहां सालों से रह रहे हैं। काम-धंधे की तलाश में हम अक्सर जयपुर-कोटा जाते थे, लेकिन हम मैं गांव में ही दुकान खोल रहा हूं। मानसिंह, ग्रामीण मोरावन चीते आने से ही कूनो में पर्यटकों की संख्या में बढ़ेगी। इसलिए आसपास के गांवों से जब पर्यटक निकलेंगे तो किसी ने किसी रूप में लोगों को रोजगार मिलेगा। इससे ग्रामीण आर्थिक रूप से भी सशक्त होंगे। शिवम वर्मा, कलेक्टर श्योपुर