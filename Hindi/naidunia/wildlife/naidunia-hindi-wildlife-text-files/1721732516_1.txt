स्टाफ भी कामकाज खत्म कर घर जाने की तैयारी में थे। इस बीच वन्य प्राणी अचानक शोर मचाने लगे। बाघिन रंभा से लेकर हिरण समेत अन्य जानवरों का आवाज सुनकर कर्मचारियों को संदेह हुआ। कर्मचारी निरीक्षण करने निकले। तब सूखे बांस व पत्तों में आग दिखाई दी। आग तेजी से चारों तरफ फैल रही थी। कर्मचारियों ने प्रबंधन को घटना के बारे में जानकारी दी। इससे कानन प्रबंधन में हड़कंप मच गया। दमकल के कंट्रोल रूम को सूचना दी गई। अग्निशमन की टीम तत्काल रवाना हुई। दमकल के पहुंचने तक आग विकराल रूप ले चुकी थी। टीम ने पानी का छिड़काव शुरू किया। आग को बुझाने में करीब तीन घंटे लग गए। दमकल कर्मचारियों ने बताया कि आग काफी दूर तक फैल चुकी थी। पास में वन्यजीवों का केज था। समय रहते आग पर काबू पाने से बड़ा हादसा टल गया। आग बुझाने नहीं संसाधन कानन पेंडारी प्रबंधन के पास आग बुझाने के लिए कोई संसाधन नहीं है। कई सालों से फायर सेफ्टी आडिट तक नहीं किया गया है। आग लगने पर कर्मचारी सिर्फ बालू से भरी बाल्टी के भरोसे रहते हैं। अग्निशमन यंत्र की रिफिलिंग भी नहीं है। जब इस तरह की घटना होती है तो अग्निशमन विभाग का मदद लेनी पड़ती है। आग की घटना से निपटने के लिए इंतजाम नहीं होने से वन्य जीवों की जान खतरे में पड़ जाती हैं। इस घटना में भी समय रहते आग नहीं बुझती तो भारी नुकसान हो सकता था। 600 से अधिक वन्य प्राणी है कानन पेंडारी में 600 से अधिक प्रजाति के वन्य प्राणी हंै। इसकी संख्या दिनों-दिन घटती जा रही है। कुछ वन्य प्राणियों को दूसरे जू को दे दिए गए तो कई वन्य प्राणियों की मौत हो गई। यहां मौत का सिलसिला थमने का नाम नहीं ले रहा है। गर्भवती शेरनी से लेकर भालू, हिप्पो की पहले मौत हो चुकी है। कानन पेंडारी की बाउंड्रीवाल के पास व सामाजिक वानिकी नर्सरी के करीब आग लग गई थी। फायर ब्रिगेड की मदद से आग पर काबू पा लिया गया। इस घटना से किसी भी वन्य प्राणियों को कोई नुकसान नहीं हुआ है। संजय लुथर जू अधीक्षक, कानन पेंडारी