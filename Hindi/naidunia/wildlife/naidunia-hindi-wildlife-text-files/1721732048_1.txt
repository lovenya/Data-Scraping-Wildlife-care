अगस्त में इंदौर वनमंडल से पांच वनकर्मियों ने खिवनी अभयारण्य में गणना को लेकर ट्रैनिंग हासिल की। ये मास्टर ट्रैनर इन दिनों इंदौर, चोरल, महू और मानपुर के स्टॉफ को आनलाइन गणना के बारे में बता रहे हैं। महीनेभर में पांच कैम्प लगाए जा चुके है, जिसमें 80 से ज्यादा वनकर्मी शामिल है। प्रत्येक रेंज से आठ टीमों को जंगल में जाकर जानकारियों जुटाना है। अधिकारियों के मुताबिक जनवरी तक करीब 6-8 कैम्प ओर लगेंगे। खास बात यह है कि मोबाइल से जानकारी अपलोड करने के लिए वनकर्मियों को सुबह पांच से नौ बजे के बीच जंगल में गश्त करना होगी। नवंबर और दिसंबर में वाइल्ड लाइफ एक्सपर्ट को भी बुलाया है। इंदौर के अलावा धार-अलीराजपुर और झाबुआ वनमंडल में भी टीमें बनाएंगे। यह काम 20 अक्टूबर तक प्रत्येक वनमंडल के डीएफओ को करना है। इंदौर वनमंडल के डीएफओ नरेंद्र पंडवा का कहना है कि वन्यप्राणियों की गतिविधियों पर टीमों को नजर रखने के लिए बोला है। यहां तक जंगल का क्षेत्र भी चिन्हित किया है। ताकि उन्हीं इलाकों में वन्यप्राणियों की मौजदूगी के प्रमाण जुटाएं जा सके। वे बताते है कि आनलाइन जानकारी अपलोड करते ही डाटा सीधे इंस्टिट्यूट आफ वाइल्डलाइफ देहरादून को भेजा जाएगा।