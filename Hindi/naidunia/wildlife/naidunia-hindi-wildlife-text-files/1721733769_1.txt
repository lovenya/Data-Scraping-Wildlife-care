कोरबा (नईदुनिया प्रतिनिधि)। कटघोरा वनमंडल में हाथियों की मौजूदगी लगातार बनी हुई है। ऐतमानगर रेंज के अलग अलग क्षेत्रों में 60 हाथियों का दल विचरण कर रहा है। गुरूवार की रात के समय एक हाथी कटघोरा-अंबिकापुर राष्ट्रीय राजमार्ग पर गुरसिया के पास सड़क के बीचों-बीच आ गया। सड़क में लगभग दस मिनट तक खड़े रहने से मार्ग के दोनो ओर भारी वाहनों की कतार लग गई। मौके पर पहुंचे वन कर्मियों ने हाथियों को जंगल की ओर खदेड़ा तब जाकर आवागमन बहाल हुई। हाथियों दल पसान रेंज से निकलकर इन दिनों एतमानगर रेंज में पहुंच गया। बांगों व एतमा बस्ती के निकट जंगल में विचरण करने से लोगों में भय बना हुआ है। दल में 60 हाथी हैं, इनमें 11 नन्हे हाथियों के शामिल हैं। छोटे हाथियों के शामिल होेने दल एक से दूसरी जगह देरी से प्रस्थान करते हैं। गुरूवार की रात ग्यारह बजे दल से बिछड़ कर एक हाथी गुरसिंया के पास नेशनल हाइवे में पहुंच गया। हाथी को बीच सड़क में खड़े देख ट्रक चालकों ने वाहन को खड़ा कर दिया। वन कर्मियों ने मौके पर हाथियों को खदेड़ा। इस तरह आवागम वाहनों का फिर से शुरू हुआ। रायगढ़ (नईदुनिया प्रतिनिधि)। रायगढ़ जिले के धरमजयगढ़ वन मंडल क्षेत्र में हाथियों की संख्या बढ़ने के साथ किसानों की परेशानियों में भी इजाफा होता जा रहा है। छाल रेंज में विचरण कर रहे हाथियों के बड़े समूह के कारण वहां के ग्रामीणों को नुकसान झेलना पड़ रहा है। इस बीच आसपास के इलाके में खेत खलिहान को नुकसान पहुंचाने के बाद आवासीय इलाके में आमद दे रहे है। ऐसे में हाथियों के झुंड के बीच घर मे मौजूद बुजुर्ग दम्पति का रात में वन विभाग ने ग्रामीणों की सूचना पर रेस्क्यू कर सुरक्षित गांव में पहुंचाया। जानकारी के मुताबिक छाल वन परिक्षेत्र के जंगल मे पहले 57 हाथी 19 बच्चे के साथ मौजूद थे । इस बीच एक दल और धरमजयगढ़ से आ गया। यह दल रात बरभोन से लगे गुर्दा गांव के करीब आकर किसान के फसल के साथ बाड़ी में लगे केला को छति पहुचाने के साथ खेदापाली रिहायसी इलाके में आ गए। इससे जान माल का खतरा बन गया।वही छाल रेंज के खेदापाली गांव में हाथियों की मौजूदगी वहां बस्ती से थोड़ी दूर रहने वाले एक दंपति के लिए खासी परेशानी का सबब बन गई है। हालात ऐसे बन गए कि ‘महराज’ के नाम से पहचाने जाने वाले एक ग्रामीण के घर के पास करीब 67 हाथियों का दल पहुंच गया। जिसके बाद आनन -फानन में वन विभाग व ग्रामीणों की सहायता से उस दंपति को ट्रैक्टर से खेदापाली बस्ती में सुरक्षित लाया गया। बताया जा रहा है कि यह दंपति फिलहाल दिन में अपने घर पर समय गुजार रहा है और रात होते ही सुरक्षा के लिहाज से उन्हें गांव में आ रहे हैं। ऐसे में दिन में प्रभावित दंपति का सहारा उनका आशियाना है और रात का नहीं कोई ठिकाना है। यहां यह भी बताया जाना लाजमी होगा कि कुछ समय से 57 हाथियों का झुंड छाल रेंज के खेदापाली, एडु, पुसलदा, नवापारा क्षेत्र में विचरण कर रहे हैं। वहीं, हाथी प्रभावित क्षेत्रों में वन विभाग द्वारा सुरक्षा को लेकर किये जा सकने वाले सभी उपाय किए जा रहे हैं। इसके बावजूद कोई महती सफलता हासिल नही हो रही है।