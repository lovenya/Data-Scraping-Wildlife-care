एसडीओ व अधीक्षक दिनेश वास्केल ने मार्च 2021 से अभयारण्य की जिम्मेदारी संभाल रखी है। बतौर एसडीओ वास्केल की रालामंडल में पहली पोस्टिंग है। मई से लेकर अगस्त के बीच कई वनकर्मियों ने ट्रांसफर के लिए वनमंडल में आवेदन लगाए थे, जिनमें विकास चौहान, प्रवीण मीणा, राहुल दातरे और एक अन्य महिला वनकर्मी शामिल है। जबकि अक्टूबर में डीएफओ पंडवा ने कुछ और वनकर्मियों को अभयारण्य से अन्य रेंज में भेज दिया। सोहनलाल दशोरे, मुरालीलाल धाकड़, सरोज व एक अन्य है। यहां तक रेंजर आकांक्षा खातरकर ने भी अधीक्षक से तालमेल नहीं बैठ पाने को लेकर अपना ट्रांसफर करवा लिया है। वो इन दिनों बैतूल रेंज की जिम्मेदारी संभाल रही हैं। फिर रेंजर पुष्पलता मौर्य ने प्रभार लिया, मगर दो महीने बाद ही प्रशिक्षु महिला रेंजर को भेजा गया। उसका भी पंद्रह दिन में दूसरे वनमंडल में तबादला कर दिया है। अभी रेंजर योगेश यादव के पास प्रभार है। वेतन तक काट दिया - सूत्रों के मुताबिक नवंबर-दिसंबर के बीच कई बार छोटी-छोटी बात को लेकर वनकर्मियों की तनख्वाह काट दी, जिसमें आधे घंटे लेट आने पर पूरी दिन का वेतन नहीं दिया। यहां तक छुट्टी का आवेदन देने के बावजूद वेतन काट दिया। इसे लेकर डीएफओ नरेंद्र पंडवा तक भी कर्मचारी पहुंचे, लेकिन उन्होंने मिलने से मना कर दिया। परेशान होकर एक वनकर्मियों ने अफसरों को पत्र लिखकर अभयारण्य से ट्रांसफर मांगा है। वन कर्मचारी संगठन के जिला अध्यक्ष दिनेश शर्मा ने भी वनकर्मियों की समस्या को देखते हुए डीएफओ पंडवा को शिकायत कर दी है। डीएफओ नरेंद्र पंडवा का कहना है कि कुछ मामले में कर्मचारी भी लापरवाही कर रहे थे। उन्हों दोनों पक्षों से बात की है। दोनों कम समझाया है। ये भी हुए विवाद - सितंबर में स्थायीकर्मी देवेंद्र तोमर से विवाद हुए। कर्मचारी ने एसडीओ पर गलीगलौज और गोली मारने का आरोप लगाया था। मामला तेजाजी नगर और अजाक थाने तक पहुंचा। कर्मचारी के मुताबिक एसडीओ ने झूठे प्रकरण में फंसाने की धमकी दी थी। वन विभाग मुख्यालय में बैठे अधिकारी भी पूरे प्रकरण से काफी नाराज है। - अक्टूबर में आउटसोर्सिंग एजेंसी के ड्राइवर विकास योगी से एसडीओ का अपनी निजी कार को लेकर विवाद हुआ। विकास ने अधिकारी मारपीट का आरोप लगाया और तेजाजी नगर में आवेदन दिया। डीएफओ-सीसीएफ को भी इस बारे में बताया। जांच कमेटी भी बनाई।