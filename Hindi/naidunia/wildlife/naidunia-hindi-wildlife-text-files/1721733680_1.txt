कोरबा(नईदुनिया प्रतिनिधि)। कटघोरा वन मंडल के केंदई रेंज के ग्राम खुरूपारा के निकट हसदेव नदी में डूबने से एक माह के हाथी के बच्चे की मौत हो गई। यह घटना हाथियों के दल के नदी पार करते समय हुई है। साल दर साल हाथी के अलावा ग्रामीणों की मौत आंकड़ा बढ़ते ही जा रहा है। हाथी मानव द्वंद्व थमने का नाम नहीं ले रहा। केंदई और पसान रेंज हाथी के चिंघाड़ से थर्राया हुआ है। ग्रामीणों में भय का माहौल बना हुआ है। जिले में 17 नवंबर को चारों विधानसभा के लिए मतदान होनी है। सुरक्षा की दृष्टि निर्भय मतदान कराना निर्वाचन के लिए चुनौती बनी है। हाथी-मानव द्वंद्व के बीच मानव ही नहीं बल्कि हाथियों की जान जा रही है। हाथियों की बढ़ती संख्या और उत्पात के बीच प्रभावित क्षेत्र के ग्रामीणों अब समझौता की जिंदगी जीना पड़ रहा है। कटघोरा वन मंडल में 51 हाथी इन दिनों दो दलों में विचरण कर रहे हैं। इनमें पहला दल जिनकी संख्या 30 वे केंदई में हैं। वहीं 21 हाथी पसान में विचरण कर रहे हैं। मंगलवार को 30 हाथियों का दल देर रात कोरबी जंगल से निकल खुरूपारा जा रहा था। दल में एक माह का नन्हा हाथी भी था। हसदेव नदी पार करते समय बड़े हाथियों के पांव तले दब जाने व पानी पी लेने की वजह से मौत हुई। ग्रामीणों की सूचना पर वन विभाग सक्रिय हुआ। दो माह पहले कोरबा वन परिक्षेत्र के पसरखेत रेंज में एक नन्हे हाथी की मौत हुई थी। बताना होगा कि जिला निर्वाचन विधानसभा चुनाव के लिए जिला निर्वाचन ने अधिसूचना तो जारी कर दी है लेकिन हाथी प्रभावित क्षेत्रों में शत प्रतिशत मतदान सुनिश्चत करने की दिशा में अभी तक कोई गाइड लाइन जारी नहीं की है। प्रभावित क्षेत्रों 60 से भी अधिक मतदान केंद्र बनाए गए हैं। पाली-तानाखार और रामपुर विधानसभा क्षेत्र सर्वाधिक हाथी प्रभावित क्षेत्र में आते हैं। ऐसे में सारी दारोमदार वन विभाग पर है। वन मंडलाधिकारी का कहना है कि मतदान के दिन प्रभावित क्षेत्र के सभी केंद्रों में निगरानी के लिए कर्मचारियों की सतर्कता रहेगी। मतदान केंद्र की ओर रूख करने वाले दलों को जंगल की ओर खदेड़ा जाएगा, ताकि लोग निर्भय मतदान कर सकें। दिन रहते मतदान करने का आग्रह विभाग की ओर से आम लोगों को जागरूक करने के लिए गजयात्रा की शुरूवाता पखवाड़े भर पहले शुरू कर दी गई है। प्रोजेक्टर व मनोरंज कार्यक्रम के माध्यम से लोगों लोगों को हाथी दूर रहने की समझाईस दी जा रही है। विभागीय अधिकारी की माने तो जागरूकता कार्यक्रम में अब लोगों को निर्भय मतदान के लिए प्रेरित किया रहा है। लोगों को समझाईस दी जा रही कि वे अपने मताधिकार का प्रयोग अवश्य करें। बिना विलंब किए पहला काम मतदान करें। शाम ढलने के पहले मतदान कर अपने घर में सुरक्षित रहें। निरीक्षण के लिए अमला व संसाधन की कमी हाथियाें का दल रात के समय अपना स्थान बदलते हैं। निरीक्षण के लिए विभाग के पास अमला व संसाधन की नितांत कमी देखी जा रही है। विभाग के पास सामान्य ड्रोन कैमरा है, जिससे दिन के समय ही निगरानी की जा सकती है। ड्रोन कैमरा से अंधेरी रात में भी निगरानी की जा सकती हैै। विभाग के पास कैमरा उपलब्ध नहीं है। खरीदी के लिए निविदा जारी तो की गई थी लेकिन आदर्श आचार संहिता के कारण स्थगित कर दी गई है। केंदई वन परिक्षेत्र के कोरबी खुरूपारा के निकट हसदेव नदी में डूबने से एक हाथी के बच्चे की मौत हो गई। यह प्राकृतिक घटना है। खेतों मे धान की फसल होने के कारण दल का विचरण गांवों के आसपास बना हुआ। गजयात्रा के माध्यम से लोगों को लगातार जागरूक किया जा रहा है। मतदान के दिन सुरक्षा चाक चौबंद रखी जाएगी। प्रभावित क्षेत्रों के ग्रामीणों को दिन रहते मतदान करने के लिए के लिए अभी से प्रेरित किया जा रहा है। कुमार निशांत, डीएफओ, वनमंडल कटघोरा