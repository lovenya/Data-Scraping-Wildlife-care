रीवा में अभिनेता स्व. राजकपूर की ससुराल है। यहां स्व. कपूर की याद में ऑडिटोरियम का निर्माण किया गया है। इसके शुभारंभ कार्यक्रम में अभिनेता प्रेम चोपड़ा, रणधीर कपूर सहित कपूर परिवार के सदस्य आए थे। मंत्री सभी को मुकुंदपुर व्हाइट टाइगर सफारी दिखाने ले गए थे। दुबे ने आरोप लगाया कि मंत्री और अभिनेता के सफारी भ्रमण के दौरान चिड़ियाघर के गेट बंद कर दिए गए और सफेद बाघ सहित अन्य जानवरों को देखने आए पर्यटकों को चिड़ियाघर के बाहर पेड़ों की छांव में खड़ा होकर समय गुजारना पड़ा। जब तक मंत्री और उनके मेहमान लौट नहीं गए। पर्यटकों को बाहर ही रोके रखा गया। दुबे का आरोप है कि टाइगर सफारी की सैर निर्धारित वाहनों से ही कराई जा सकती है, लेकिन मंत्री और उनके मेहमानों को सैर कराते हुए चिड़ियाघर प्रबंधन ने इस नियम को भी तोड़ा। सफारी वाहन के साथ मंत्री का वाहन भी सफारी क्षेत्र में ले जाया गया। दुबे ने बताया कि मामले में संबंधितों पर कार्रवाई की मांग सीजेडए से की है। उल्लेखनीय है कि चिड़ियाघर में जानवरों की मौत को लेकर दुबे ने हाल सीजेडए से शिकायत की थी। सीजेडए की जांच में चिड़ियाघर पर लगे आरोप सही पाए गए हैं।