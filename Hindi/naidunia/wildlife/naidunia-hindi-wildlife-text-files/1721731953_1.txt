सिंघवी ने लिखा है कि कानून को दरकिनार कर विभाग मनमरजी से तेंदुओं को पकड़ रहा है और छोड़ रहा है। जबकि कहीं पर भी यह प्रावधान नहीं है कि किसी प्रॉब्लममैटिक एनिमल को चिह्नित करने के लिए सीधे पिंजरा लगाएं। एक-एक करके वन्यजीव को पकड़ा जाए। यह कानून के विरुद्ध है। यहां तक की किसी भटके हुए मांसाहारी वन्यप्राणी जिनमें बाघ और तेंदुआ भी शामिल हैं, उनको पकड़ने के लिए राष्ट्रीय बाघ संरक्षण प्राधिकरण के द्वारा जारी स्टैंडर्ड ऑपरेटिंग प्रोसीजर के अनुसार भी किसी मांसाहारी वन्यप्राणी को सीधे पकड़ा नहीं जा सकता, उसके लिए पूर्व निर्धारित प्रक्रिया का पालन करना अनिवार्य है। क्या है राष्ट्रीय बाघ संरक्षण प्राधिकरण का स्टैंडर्ड ऑपरेटिंग प्रोसीजर स्टैंडर्ड ऑपरेटिंग प्रोसीजर के अनुसार, प्रोब्लेमैटिक एनिमल को चिह्नित करने के लिए पहले एक समिति बनाई जाएगी। भारतीय वन्यजीव संस्थान से या कहीं से एक्सपर्ट बुलवाए जाएंगे। कई जगह कैमरा ट्रैप लगाया जाए। अगर कोई शिकार किया गया है, तो उसके पास कैमरा ट्रैप लगाया जाएगा और चिह्नित होने के बाद ही पिंजरा लगाया जाना है न कि पहले एक-एक कर के पिंजरे में सभी को पकड़ें और चिह्नित करते रहे। जिस प्रकार एक के बाद एक तेंदुआ पकड़ने की कार्रवाई की जा रही है, उसका प्रावधान कहीं पर भी नहीं है। कांकेर वन मंडल में अन्य कई तेंदुए विचरण कर रहे हैं। ऐसा प्रतीत होता है कि वन विभाग एक-एक कर प्रत्येक तेंदुए को पकड़कर जांच करेगा की वही प्रॉब्लममैटिक तेंदुआ तो नहीं है। वन विभाग अच्छे से जनता है कि अगर वह प्रॉब्लममैटिक है तो भी उसे पकड़ कर बंधक बनाकर नहीं रख सकते और तेंदुए के मामले में उसे अन्यत्र छोड़े जाने का भी प्रावधान नहीं है। सिंघवी ने लिखा है कि प्रधान मुख्य वन संरक्षक (वन्य प्राणी) और डीएफओ कांकेर वन मंडल द्वारा की जा रही कार्रवाई वन्यजीव (संरक्षण) अधिनियम, 1972 की धारा 11 के प्रावधानों के विरुद्ध है। इसके तहत तीन से सात वर्ष की सजा का प्रावधान है। वन्यजीव (संरक्षण) अधिनियम, 1972 के प्रावधानों के विरुद्ध की जा रही कार्रवाईयों को तत्काल रोके तथा कल पकड़े गए तेंदुए को तत्काल छोड़े अन्यथा वन्यजीव (संरक्षण) अधिनियम, 1972 के प्रावधानों का उलंघन पाए जाने पर कानूनी कार्यवाही की जाएगी।