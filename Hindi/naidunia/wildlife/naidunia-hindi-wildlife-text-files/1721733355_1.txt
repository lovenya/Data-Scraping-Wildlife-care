बता दें कि एसटीआर के कोर एरिया में 26 जून को बाघ का क्षत-विक्षत शव मिला था। उसका सिर गायब था। एसटीआर और टाइगर स्ट्राइक फोर्स (टीएसएफ) की टीम आसपास के गांवों के अलावा बैतूल, छिंदवाड़ा जिले के आदिवासी अंचलों में संदिग्ध लोगों, तांत्रिकों से पूछताछ कर रही है, लेकिन अब तक शिकारियों का सुराग नहीं मिला। इधर वेटरनरी विश्वविद्यालय के वाइल्ड लाइफ संस्थान में बाघ के सिर से बदबू मारते टिशू की जांच शुरू हो गई। आज शुक्रवार तक इसकी रिपोर्ट आ सकती है। वाइल्ड लाइफ के एक्सपर्ट के मुताबिक अभी तक मौत की वजह पता नहीं चली है। शेष जांच हैं, जो शुक्रवार तक पूरी हो जाएगी, इसके बाद ही कहा जा सकता है कि बाघ की मौत किन कारणाें से हुई।