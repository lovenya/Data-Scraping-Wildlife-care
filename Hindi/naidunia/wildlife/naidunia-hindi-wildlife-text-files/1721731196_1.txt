जंगल सफारी में जू का उद्घाटन होने के बाद रविवार को वन्यजीवों को देखने के लिए पर्यटकों को रेला लगा रहा। सुबह से पर्यटक पहुंचने लगे थे। रविवार को 798 पर्यटक पहुंचे थे। पर्यटकों से एक लाख 64 हजार 150 रुपये का टिकट बिका। प्रबंधन ने पर्यटकों को जंगल सफारी के साथ ही जू में लेकर जाकर बाड़े में रखे गए वन्यजीवों दिखाया । जू में करीब से वन्यजीवों को देखकर पर्यटकों के चेहरों पर खुशी देखने को मिल रही थी। प्रबंधन ने नंदनवन जू का किराया अभी निर्धारित नहीं किया है। प्रबंधन जल्द की जू का किराया निर्धारित करेगा। अधिकारी का कहना है कि जू के उद्घाटन के बाद पहला दिन था, इसलिए रोज की तुलना में भीड़ अधिक थी। ज्ञात हो कि एशिया के सबसे बड़े मानव निर्मित जंगल सफारी राजधानी से 25 किलोमीटर दूर नया रायपुर में है। यहां पर्यटकों को शेर, बाघ, भालू, हर्बीबोर को देखने को मिल रहा है। वर्तमान में जंगल सफारी घूमने के लिए एसी वाहन का किराया 300 रुपये और नान एसी का किराया 200 रुपये है। छह वर्ष से 18 वर्ष तक का हाफ टिकट लगता है। परिवार के साथ जंगल सफारी जाने में आम लोगों की जेब पर असर पड़ता है। इसको ध्यान में रखते हुए सफारी प्रबंधन जू का निर्माण करा रहा है, जिसमें पर्यटक कम पैसे में जाकर वन्यजीव को देख सकेंगे। बाड़े में रखे गए हैं इतने जानवर जंगल सफारी चिड़ियाघर में वन्य प्राणियों के लिए 50 एकड़ में कुल 37 बाड़े बनाने हैं। इनमें से 11 बाड़ों का निर्माण कर लिया गया है। चिड़ियाघर में प्राकृति परिवेश में दो वाइट टाइगर, 4 लायन, 2 रायल बंगाल टाइगर, 2 लेपर्ड, 2 हिमालयन बियर, 2 हिप्पोपोटेमस, 2 घड़ियाल, 20 ताजे पानी में पाए जाने वाले कछुए, 4 बेंगाल मॉनिटर लिजार्ड, 13 स्टार कछुए, 8 क्रोकोडायल अलग-अलग बाड़े में रखे गए हैं। वन विभाग द्वारा विकसित जंगल सफारी और चिड़ियाघर देश में अनूठा है । भविष्य में यहां और भी नए वन्य प्राणी आएंगे। वन्य प्राणियों के लिए सुविधाएं विकसित की जाएंगी । वर्जन नंदनवन जू का रविवार को पहला था दिन था। सफारी घूमने आने वालों को जू भी घुमाया गया है। पहले दिन पर्यटकों की संख्या में काफी रही। - . मर्शीवेला, डीएफओ, जंगल सफारी