ग्वालियर. नईदुनिया प्रतिनिधि। गुजरात के जूनागढ़ जिले में स्थित गिर राष्ट्रीय उद्यान एशियाई शेरों का एकमात्र घर है। शेर एक समय पूरे भारत और एशिया के अन्य देशों में भी पाए जाते थे, लेकिन धीरे धीरे इनकी आबादी कम होते देख भारत सरकार ने 1965 में गिरवन क्षेत्र को इनके लिए संरक्षित घोषित कर दिया। - 1994 में तंजानिया देश के के सेरेंजिटी नेशनल पार्क में केनाइन डिस्टेंपर वायरस से 30 प्रतिशत अफ्रीकी शेर (बब्बर शेरों) की मौत हो गई। तंजानिया की तरह गिर अभयारण्य के एशियाई शेर भी बीमारी का शिकार न हो जाएं, इसलिए केंद्रीय पर्यावरण एवं वन मंत्रालय ने गिर के शेरों के लिए दूसरा घर बसाने की योजना के तहत सर्वे करवाया और सबसे मुफीद श्योपुर जिले की विजयपुर विधानसभा का कूनोट्ठपालपुर क्षेत्र को पाया। - 16 जनवरी 1981 को इसी जंगल के 344.686 वर्ग किलोमीटर क्षेत्र को कूनो सेंक्चुरी बनाया गया। शेरों को बसाने के लिए इस अभयारण्य के बीच जंगल में 24 आदिवासी गांवों को विस्थापित किया गया था। - 1994 से गुजरात के शेरों को कूनो में लाने का प्रयास शुरू हुआ, लेकिन लगातार देरी होने के कारण बायोडायवर्सिटी कंजर्वेशन ट्रस्ट आफ इंडिया संस्था ने सुप्रीम कोर्ट में जनहित याचिका लगाई। इस पर 15 अप्रैल 2003 को कोर्ट ने छह माह में शेरों को गिर अभयारण्य से कूनो में शिफ्ट करने के आदेश दिए थे। - 2013 में सुप्रीम कोर्ट ने आदेश दिया कि कूनो में चीते नहीं लायन लाए बसाए जाएं। 2020 में कोर्ट ने पुनर्विचार कर आदेश दिया कि कूनो में जीते बसाए जा सकते हैं। कूनो में ही क्यों लाए - कूनो पार्क में शाकाहारी प्राणियों का आबादी घनत्व अनुसार वर्तमान में 21 चीतों को भरण पोषण किया जा सकता है। इसे कुछ वर्षो में 35-40 चीतों के लायक बनाया जा सकता है। - मप्र में कूनो पार्क को चीता के लिए उपयुक्त एवं अनतिक्रांत पर्यावास एवं पर्याप्त भक्ष्य शिकार आधार के कारण ही चुना गया है। - भारतीय वन्य जीव संस्थान के वरिष्ठ वैज्ञानिक डा. वायएस झाला नवंबर 2020 में अफ्रीकी चीतों को बसाने की संभावना तलाशने सबसे पहले कूनो आए थे। टीम के साथ सर्वे किया। - कूनो में अफ्रीकी चीते नवंबर 2021 में आने थे, लेकिन अफ्रीका में पहले हिंसा, श्योपुर में बाढ़ और कोरोना की वजह से चीते लाने में देरी होती चली गई।