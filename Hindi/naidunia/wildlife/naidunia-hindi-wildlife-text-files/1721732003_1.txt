जंगल सफारी प्रबंधन से मिली जानकारी के अनुसार एशिया की सबसे बड़ी मानव निर्मित जंगल सफारी में लाकडाउन के बाद छुट्टी के दिनों में करीब 1,600 पर्यटक पहुंच रहे हैं। लाकडाउन खुलने पर रोजाना 400 से 500 से पर्यटक सफारी पहुंच रहे हैं। जंगल सफारी प्रबंधन द्वारा वन्यजीव सप्ताह के बीच जंगल सफारी आने वाले पर्यटकों के लिए वन्यजीवों से संबंधित सवाल जवाब तैयार किए गए हैं। रविवार को सफारी आने वाले हर पर्यटकों से वन्यजीव से जुड़े सवाल पूछे जाएंगे सही जवाब देने वाले पर्यटक को पुरस्कार के रूप में पेन पुरस्कार के रूप में दिया जाएगा। छात्रों को जंगल सफारी का सैर जंगल सफारी के डायरेक्टर एम. मर्सिबेला के मुताबिक चार अक्टूबर को नवा रायपुर के अंतर्गत आने वाले सात गांव के बच्चों के बीच चित्रकला प्रतियोगिता का आयोजन किया जाएगा। इसके साथ ही पांच अक्टूबर निबंध और स्लोगन, छह को क्विज प्रतियोगिता तथा सात अक्टूबर को आस-पास के स्कूल के बच्चों के बीच वन्यजीवों के प्रति लगाव बढ़ाने उन्हें जंगल सफारी की सैर कराया जाएगा। साथ ही बच्चों को प्रकृति से जुड़ी बारिकियों के बारे में जानकारी दी जाएगी। विजयी प्रतिभागियों को आकर्षक पुरस्कार दिया जाएगा। सांप के बारे में दी जाएगी जानकारी जंगल सफारी में छह अक्टूबर को नोवा नेचर सोसायटी से जुड़े सदस्य जंगल सफारी में सांपो के प्रजातियों के बारे में जानकारी देंगे। नेवा नेचर के सदस्य जहरीले हैं और कौन से सांप के काटे जाने से किसी तरह के नुकसान नहीं होता। इस संबंध में लोगों को जानकारी दी जाएगी। इसके साथ ही सांप के काटने के बाद कैसे उसका बचाव किया जाए इस संबंध में जानकारी दी जाएगी।