पहले तीन दिन मांसाहारी और उसके बाद दो दिनों से शाकाहारी वन्य प्राणियों की गिनती में वन अमला जुटा हुआ है। 50 वालियंटर्स भी उनका सहयोग कर रहे हैं। उनसे मदद मिलने के कारण इस बार टाइगर रिजर्व प्रबंधन को न केवल राहत मिली है, बल्कि गणना भी अन्य वर्षों की आपेक्षा बेहतर होने की बात कही जा रही है। मांसाहारी गणना के दौरान जहां बाघ, तेंदुए के पंजों के निशान मिले। वहीं कुछ पेड़ों में खरोंच व मल भी मिले। दो दिन तक शाकाहारी वन्य प्राणियों की गणना भी नियमानुसार होने की बात कही गई। तीसरे व अंतिम दिन भी अमला सुबह छह बजे से जंगल के अंदर बनाई गई ट्रांजिट लाइन पर चलकर गिनती करने नजर आए। सभी बीट की रिपोर्ट पहले रेंज कार्यालय में जमा होगी। उसके बाद मुख्यालय आएगी। गणना के दौरान ली गई तस्वीरों को भी सेव की जाएगी। हालांकि अभी गणना पूरी नहीं हुई। सबसे महत्वपूर्ण ट्रैप कैमरे से गणना एक नवंबर से शुरू हो जाएगी। कैमरे में लगे चिप को हर तीसरे दिन निकालकर सिस्टम में सेव किया जाएगा।