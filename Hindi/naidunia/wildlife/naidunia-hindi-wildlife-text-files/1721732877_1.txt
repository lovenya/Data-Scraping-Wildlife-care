ग्वालियर. नईदुनिया प्रतिनिधि। चीता, शेर व बाघ को लेकर लोगों के मन में सबसे पहले हिंसक व खतरनाक वन्य जीव होने का ख्याल आता है। साथ ही इनसे लोग डरते भी हैं। अक्सर गांवों में बच्चों को सुलाने के लिए माताएं कहती है कि शेर या चीता आ जाएगा। साथ ही चीते को कुत्ते से शक्तिशाली माना जाता है। लेकिन कूनो नेशनल पार्क में कुत्ता चीतों की सुरक्षा करेगा। खासतौर से कुत्ता चीतों को शिकारियों से बचाएगा। यह डाग प्रशिक्षत होगा और इसे पंचकूला हरियाणा में विशेष ट्रेनिंग दी गई है। कूनो में चीते तो पर्यटकों के लिए आकर्षण का केंद्र रहेंगे, लेकिन इनकी सुरक्षा करने वाला यह प्रशिक्षक कुत्ता भी पर्यटकों को अपनी तरफ आकर्षित करेगा। प्रधानमंत्री नरेन्द्र मोदी ने शनिवार को अपने जन्मदिन पर नामीबिया से लाए गए आठ चीतों को कूनो में छोड़ दिया है। इन चीतों की सुरक्षा के लिए फीमेल डाग को प्रशिक्षित किया गया है। चीतों को सुरक्षा करेंगे। अब हर समय ट्रेंड डॉग तैनात होगा। जो शिकारियों को उनकी गंध के सहारे घर तक से खींचकर ले आएगा। कूनो नेशनल पार्क में तेंदुआ तक का शिकार कर लेने वाले शिकारियों की अब खैर नहीं होगी। कारण, जर्मन शेफर्ड नस्ल का एक डाग कूनो पार्क प्रबंधन ने लाया गया है, इस डाग को पंचकूला में ट्रेनिंग दी गई है। आठ महीने का प्रशिक्षण लेने के बाद कूनो नेशनल पार्क में आएगा। अभी इसका डेढ़ महीने का प्रशिक्षण पूरा हो चुका है। कूनो नेशनल पार्क, श्योपुर सहित पूरा ग्वालियर-चंबल अंचल मध्यप्रदेश का नया पर्यटन हब बनेगा। इसके साथ ही प्रदेश को वैश्विक पटल पर पर्यटन के क्षेत्र में अलग स्थान मिलेगा। डीएफओ पीके वर्मा का कहना है कि चीतों की सुरक्षा के लिए प्रशिक्षण प्राप्त करने के बाद डाग कूनो नेशनल पार्क लाया जाएगा। ये डाग शिकारी की गंध पाकर सूंघते हुए उसके ठिकाने पर पहुंचकर उसको पकड़कर लाएगा।