शिकारियों से निपटने के लिए निजी क्षेत्र ने रोबोट पशु बनाने शुरू कर दिए हैं। बिल्कुल असली जैसे नजर आने वाले ये रोबोट शिकारी को दबोचने के लिए जाल का काम करेंगे। ये रिमोट कंट्रोल से संचालित होंगे, गर्दन व पैर हिलाएंगे, आवाज भी निकालेंगे, रात के समय सामने से लाइट पड़ने पर इनकी आंखें असली पशु की तरह चमकेंगी। अमेरिका की ह्यूमेन सोसायटी वाइल्ड लाइफ लैंड ट्रस्ट ने इस दिशा में महत्वपूर्ण प्रयास किए हैं। संस्था वन्य जीवों का शिकार रोकने के अभियान में जुटी एजेंसियों को रोबोट उपलब्ध करवाती है। लगातार बढ़ रही मांग इनकी मांग लगातार बढ़ रही है। संस्था के प्रमुख जिम रीड के अनुसार इनकी कीमत अभी कुछ अधिक है लेकिन इसे कम करने के प्रयास किए जा रहे हैं। मुख्य तौर पर अभी भालू और हिरण के ही रोबोट बनाए जा रहे हैं। इन्हें बनाने वाली कंपनी कस्टम रोबोटिक वाइल्डलाइफ के स्वामी ब्रयान वोल्सलेगल ने बताया कि वह सफेद पूंछ वाले सौ से अधिक हिरण रोबोट साल भर में बेच चुके हैं। विशेष स्थान रोबोट पशुओं को जंगल में विशेष स्थान पर खड़ा किया जाता है। उनकी पीठ पर मिट्टी लगा दी जाती है ताकि और वास्तविक दिखाई दें। इसके आसपास अधिकारी छिप कर रिमोट कंट्रोल से उसे संचालित करते हैं। शिकारी गोली चलाता है तो उसे दबोच लिया जाता है। मौके पर ही प्रमाण अधिकारियों को मौके पर ही प्रमाण मिल जाते हैं कि उसने शिकार करने के लिए गोली चलाई। रोबोट ऐसे हैं कि यदि उन पर सौ बार भी गोली दागी जाए तो भी जीवित जैसे ही दिखाई देंगे क्योंकि इनमें स्टीरोफोम भरा होता है। गोली आर पार जाने पर भी रोबोट फटता नहीं, यदि इसके पुजोर् पर गोली लगे तो उन्हें बदला जा सकता है।