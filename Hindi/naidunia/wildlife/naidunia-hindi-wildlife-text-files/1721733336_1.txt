प्रमुख रूप से गिद्धों की प्रजातियों को पहचानना एवं उनके संरक्षण के लिए आवश्यक कार्य पर जोर दिया गया। गिद्धों के प्रजनन काल के दौरान किन-किन क्षेत्रों में किस प्रजाति के वृक्षों पर घोंसले बनाए जाते हैं तथा इनके प्रजनन के समय किस प्रकार से इन स्थानों को सुरक्षित किया जा सकता है। साथ ही इन स्थानों की मेपिंग की जाना अत्यंत आवश्यक है। इन बिंदुओं पर डा. विकास यादव द्वारा वन स्टाफ को प्रशिक्षण दिया गया। अभयारण्य के आसपास ग्रामीणों से चर्चा कर पालतू पशुओं की डंपिंग साइट की पहचान की गई। भविष्य में वल्चर रेस्टोरेंट हेतु जगह खोजने के साथ ही प्रतिबंधित दवाइयों की जगह वैकल्पिक दवाइयों की जानकारी एकत्र करने को कहा गया। वनमंडल अधिकारी मंदसौर संजय रायखेरे, अधीक्षक गांधीसागर राजेश मंडावलिया एवं वन परिक्षेत्र अधिकारी गांधीसागर पूर्व पश्चिम व वन स्टाफ उपस्थित थे।