अब इसी इलाके के बफर जोन को कम किया जा रहा है, जबकि अब वहां बाघ और वनभैंसे दिखने लगे हैं। सूत्रों ने बताया कि बीजापुर को हवाई पट्टी के अलावा अन्य विकास कार्य चाहिए, इसलिए बफर एरिया कम किया गया है, परन्तु पिछले 55 साल में वनभैंसों को बचाने विभाग को फूटी कौड़ी नहीं दी गई। सूत्रों ने बताया कि जान बूझकर वन्य प्राणियों के बड़े विचरण इलाके को छोटा करने की साजिश की जा रही है और इस कार्य में राजनीति होने के कारण इन्द्रावती राष्ट्रीय उद्यान के अधिकारी भी खुल कर कुछ नहीं बोल पा रहे हैं। 55 साल पहले बनी थी कुटरू सेंन्चुरी वर्ष 1960 में म.प्र शासन ने संवेदनशील वन अधिकारियों के सुझाव पर वनभैंसा को संकटग्रस्त प्रजाति घोषित किया था। वहीं विशेषज्ञों के सुझाव पर बाम्बे नेचुरल हिस्ट्री ऑफ सोसाइटी से सर्वेक्षण व सिफारिश मांगा गया था। रिपोर्ट आने के बाद इन्द्रावती नदी के किनारे कुटरू अभयारण्य की स्थापना की गई ,चूंकि वनभैंसों को पानी और घास की आवश्यकता अधिक होती है। इसमें कुटरू और भैरमगढ़ जंगल को शामिल किया गया था। बनाया गया वर्किंग प्लान कुटरू को सेन्चुरी बनाने के कुछ साल बाद तुमनार में कागज कारखाना बनाने की बात उठी। तत्कालीन वन अधिकारी व्ही जी कोहली ने इसके लिए वर्किग प्लान बनाया, जिसे वन आधरित औद्योगिक कार्य योजना नाम दिया गया। योजना अंर्तगत्‌ यह प्रावधान किया गया कि तुमनार से 50 किमी की परिधि में आने वाले जंगलों से कागज उद्योग के लिए कच्चा माल के रूप में बांस की कटाई होगी। इधर वनभैंसों के जानकारों ने योजना का विरोध किया और काम रोक दिया गया। भूल सुधारने बनाए दो सेन्चुरी कुटरू सेन्चुरी के बड़े हिस्से से बांस दोहन की योजना का विरोध होने के बाद वन विभाग ने अपनी भूल सुधारने के लिए कुटरू सेन्चुरी को खत्म कर भैरमगढ़ व पामेड़ को वनभैंसों के लिए नया अभयारण्य बना दिया गया। इसके तहत 80 के दशक में कोर व बफर एरिया बनाया गया था, परंतु ना वनभैंसों को बचाने कार्य हुआ ना ही तुमनार के कागज कारखाना बना और ना ही भोपालपट्टनम्‌ के पास इन्द्रावती में बांध बन पाया। बाघों के कारण बना टाइगर प्रोजेक्ट बीजापुर का इलाका शुरू के ही बाघों के लिए प्रसिध्द रहा है। राजा के अतिथि और आला अधिकारियों के लिए यह इलाका शिकारगाह के रूप में चर्चित रहा, इसलिए तत्कालीन सीसीएफ वीके सेठ ने इन्द्रावती नेशनल पार्क और पामेड़ व भैरमगढ़ को अभयारण्य बनाया और इस इलाके को टाइगर प्रोजेक्ट में शामिल किया गया,वहीं 1960 में बनी वनभैंसों को बचाने की योजना पीछे रह गई। छोटा कर दिए बफर एरिया अब राष्ट्रीय उद्यान और अभयारण्यों में वन्य प्राणियों की संख्या कम बता कर बपﾥर एरिया को भी कम कर दिया गया है। पहले बफर एरिया 1540 वर्ग किमी था। वहीं कोर एरिया के 1250 वर्ग किमी में 56 गांव और बफर एरिया में 81 गांव थे। अब बफर एरिया का क्षेत्रफल महज 500 वर्ग किमी का किया जा रहा है। यहां मुरकीनार, एगसगोंदी, कोटजीत और बंडेमारा गांव ही बच गए हैं। अब केन्द्र सरकार इन चार गांवों को विस्थापित करने करोड़ों खर्च करेगी। बता दें कि साल भर पहले 16 वन भैंसों का झुंड देखा गया था, वहीं कुछ दिनों पहले उद्यान क्षेत्र में बाघ के कई पगचिन्ह मिले हैं। इन सबूतों के बाद बफर इलाका को यथावत रखना जरूरी हो गया है, चूंकि बाघ व वनभैसों को लंबा-चौड़ा इलाका चाहिए। हवाईपट्टी के लिए जगह चाहिए बीजापुर जिले को हवाई सेवा से जोड़ने के लिए राष्ट्रीय उद्यान के नारंगी क्षेत्र की 33 हेक्टेयर (85.5 एकड़) वन भूमि को अधिग्रहित किया गया है। सूत्रों ने बताया कि बीजापुर जिले के जन प्रतिनिधियों के कहने पर व हवाई पट्टी आदि के लिए ही बफर एरिया को कम किया गया है। इनका कहना है 'राष्ट्रीय उद्यान से अलग किए जा रहे करीब एक हजार वर्ग किमी क्षेत्र का जंगल किसी उद्योग-धंधे के लिए कम नहीं किया जा रहा है। बीजापुर क्षेत्र के जन प्रतिनिधियों की मांग के अनुरूप बफर एरिया कम करने का निर्णय हुआ है। यह वन क्षेत्र वनमंडल सामान्य बीजापुर के अधीनस्थ ही रहेगा। वनभैसों के संवर्धन के लिए केन्द्र या राज्य सरकार से अब तक कोई राशि नहीं मिली है। वनभैसा प्रजनन केन्द्र बनाने प्रोजेक्ट तैयार करने का आदेश हुआ है। इसके लिए 24 लाख रुपए का प्रावधान किया गया है।' वी रामाराव सीसीएफ वन्यप्राणी जगदलपुर