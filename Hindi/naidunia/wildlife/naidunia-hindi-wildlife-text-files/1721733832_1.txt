रायगढ़। खरसिया विधानसभा क्षेत्र के ग्राम गुर्दा नवरंगपुर क्षेत्र में 35-40 हाथियों का दल देर शाम अचानक आ धमका। हाथियों के चिंगाड़ से ग्रामीण दहशत में आ गए। लोगों ने इसकी सूचना वन विभाग के अधिकारियों को दी इस पर रेस्क्यू दल को मोके पर भेजा गया। हाथियों के गांव के पास आने पर वनविभाग की टीम ने गांव की बिजली गुल करा दी इस पर ग्रामीाण नाराज हो गए। ग्रामीणों का कहना था कि एक ओर हाथियों का दशहत दूसरी ओर बिजली आपूर्ति बंद हो जाने से परेशानी बढ गई है। बहरहाल देर रात तक वन विभाग के अमले के साथ ग्रामीण हाथियों को गांव से बाहर खदेड़ने की कवायद में लगे रहे। हाथियों के गांव में आने की सूचना पर खरसिया एसडीएम रोहित सिंह मौके पर पहुंचे और ग्रामीणों को हाथियों से दूर रहने की समझाइश दी। कोरबा (नईदुनिया प्रतिनिधि)। जंगल से भटकर ग्राम पोड़ी उपरोड़ पहुंचे एक बंदर के उत्पात से गांव के लोग पिछले तीन दिन से हलकान हैं। बंदर अब तक पांच लोगों काे काट चुका है। पीड़ितों को स्थानीय सामुदायिक केंद्र में एंटी रैबीज इंजेक्शन लगाया गया है। ग्राम पोड़ी उपरोड़ा में जंगल से पहुंचा एक बंदर गांव के मोहल्लों में काफ़ी दिनों से यहां-वहां उछलकूद कर रहा है। जहां चाहे वहां बैठ रहा जिसके चाहे उसके गोद में खेल रहा है। कई बार लोगों की बाइक में बैठ जाता है तो कभी दुकान से खाने-पीने के सामान को लेकर इसका आनंद उठाता है। उसकी उछलकूद की गतिविधि कुछ दिनों तक लोगों के लिए कौतूहल व आनंद का विषय बना रहा लेकिन अब आक्रामक होकर काटने के कारण लोगों में भय बना है। बंदर खेल-खेल में कब आक्रामक होकर सामने वाले को घायल कर देगा इसका अंदाजा किसी को नहीं होता। घायल गोपाल ने बताया कि बंदर उसके बाइक पर सवार हो गया और साथ में घूमने लगा। कुछ समय तक घुमाया और केले भी खिलाया लेकिन मौका पाकर उसके हाथों को काट लिया। खंडचिकित्सा अधिकारी दीपक सिंह ने बताया कि बंदर के काटने से कई व्यक्ति जख्मी हो गए हैं, सभी को सामुदायिक स्वास्थ्य केंद्र पोड़ी-उपरोड़ा में एंटी रेबीज वैक्सीन लगाया गया है।