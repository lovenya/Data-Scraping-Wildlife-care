नईदुनिया न्यूज,जशपुरनगर। जशपुर जिले में सर्पदंश से बचाव व उपचार के लिए कई कदम उठाए गए है। इसी क्रम में मुख्य चिकित्सा एवं स्वास्थ्य अधिकारी के दिशा-निर्देश में जन जागरूकता कार्यक्रम का संचालन किया जा रहा है। अलग-अलग ग्राम पंचायतों में जय हो के स्वयंसेवक पहुंचकर लोगों को जागरूक कर रहे हैं।जिसमें यह जानकारी दिया जा रहा है कि सर्पदंश से पीड़ित मरीज को तत्काल नजदीकी स्वास्थ्य केन्द्रों में जाकर उचित उपचार करावें। कार्यक्रम के दौरान मुख्य रूप से सांप के काटने पर झाड़फूंक न करा कर स्वास्थ्य केंद्र लेकर जाने के साथ-साथ कटे हुए स्थान पर साबुन से सफाई, लकड़ी से बांधना, ज्यादा चलने-फिरने ना देना, मरीज का मनोबल बढ़ाने के लिए सकारात्मक चर्चा करने की सलाह दी जा रही है स्वयं सेवकों द्वारा सोशल मीडिया का भी उपयोग करके लोगों को जागरूक करने का प्रयास किया जा रहा है।