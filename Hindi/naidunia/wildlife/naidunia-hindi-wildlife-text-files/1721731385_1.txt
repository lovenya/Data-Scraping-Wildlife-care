फोटो-16निसरपुर02 -निसरपुर के खेत में वन विभाग की टीम किसानों के सामने पंचनामा बनाते हुए। --------------------------------------- नायब तहसीलदार का स्थानांतरण, धार कार्यालय भेजा नालछा (नईदुनिया न्यूज)। तहसील कार्यालय में मछली मार्केट के स्थान को लेकर जनपद पंचायत अध्यक्ष लालजी डावर एवं नायब तहसीलदार मनीष जैन के बीच विवाद की स्थिति बन गई थी। जनपद पंचायत अध्यक्ष डावर ने कलेक्टर से नायब तहसीलदार की शिकायत की थी। इसके बाद जिला प्रशासन ने नायब तहसीलदार का स्थानांतरण कर दिया है। उन्हें धार कार्यालय में अटैच किया है। अब नए तहसीलदार के रूप में धार से माला राय को भेजा गया है। गौरतलब है कि नालछा में मछली मार्केट के स्थान को लेकर जनपद अध्यक्ष डावर तहसील कार्यालय में नायब तहसीलदार जैन से मिलने गए थे। बातचीत के दौरान दोनों के बीच विवाद हो गया था। जनपद पंचायत अध्यक्ष डावर ने आरोप लगाए थे कि नायब तहसीलदार द्वारा उनके साथ अभद्रतापूर्ण व्यवहार किया गया है। साथ ही अन्य मामलों को लेकर कलेक्टर को ज्ञापन सौंपा गया था। इसी के बाद एसडीएम सत्यनारायण दर्रो ने जैन को धार तहसील कार्यालय में अटैच कर दिया है। तिरला की नायब तहसीलदार माला राय को नालछा का भी चार्ज दिया गया है। ----------------------