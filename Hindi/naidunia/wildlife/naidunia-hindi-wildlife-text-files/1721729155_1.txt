डब्ल्यूडब्ल्यूएफ की राज्य निदेशक शाश्वती सेन ने बताया कि अभियान के तहत शुरू की गई इस यात्रा में नदी के आसपास के स्कूल-कॉलेज छात्रों और युवाओं को इस मुद्दे पर संवेदनशील बनाने के लिए उन्हें इसकी जानकारी दी जा रही है। उन्होंने कहा, "हम बेलूर, शोभाबाजार, चिनसुरा, चंदननगर जैसे इलाकों के लोगों से मिल रहे हैं और उन्हें गंगा को स्वच्छ रखने तथा हमारे राष्ट्रीय जलीय जीव डॉल्फिन को बचाने के लिए जागरूकता फैला रहे हैं। बैठकों के अलावा कार्यकर्ताओं के दल फिल्म प्रदर्शन और क्विज प्रतियोगिता भी आयोजित कर रहे हैं। बड़े पैमाने पर जागरूकता फैलाने के लिए वे पर्चे भी बांट रहे हैं।डॉल्फिन का वजन करीब 150-170 किलोग्राम होता है। इस जीव की संख्या भारत में 2,000 से भी कम आंकी गई है। पश्चिम बंगाल में अभी इनकी संख्या पर सर्वेक्षण होना है। जहाज पर मौजूद विशेषज्ञों ने यात्रा के दौरान कम से कम 12 डॉल्फिनों को देखा। हुगली नदी से होकर गुजरने वाले यात्रियों के लिए भूरे रंग की डॉल्फिन को नदी के पानी में उछलते हुए देखना एक अद्भुत नजारा होता है। पश्चिम बंगाल में गंगा को हुगली नदी के नाम से जाना जाता है।