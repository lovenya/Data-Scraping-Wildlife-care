मिली जानकारी के अनुसार ग्राम खल्लारी स्थित पुतली माता मंदिर के पीछे कक्ष क्रमांक 182 के उक्त खार में बीती रात राजकीय पशु बायसन पानी की तलाश में पहुंचे थे। 15 बायसनों के झुंड में से तीन की करंट की चपेट में आने से मौत हो गई। बताया गया है कि खल्लारी क्षेत्र में शिकारी वर्षों से सक्रिय हैं। शिकारियों द्वारा 33 केवी लाइन से सीधा संपर्क कर केबल बिछाकर वन्य प्राणियों का शिकार किया जाता है। वन विभााग शिकारियों को पकड़ने में नाकाम है। बहरहाल, उक्त घटना में वन विभाग द्वारा आरोपियों को अब तक पकड़ा नहीं जा सका है। आंवराडबरी मुख्यालय के अंतर्गत पदस्थ वन विभाग के अधिकारी-कर्मचारी शाम होते ही अपने घर चले जाते हैं। बाद वन क्षेत्र में झांकने नहीं आते। जिसका फायदा उठाकर वन्य प्राणियों का शिकार करने शिकारी सक्रिय हो जाते हैं। वैसे भी अब तक यहां जितने भी शिकार किए गए हैं। उनके एक भी आरोपी आज पर्यंत तक नहीं पकड़े गए हैं। 'जंगल का क्षेत्र वृहद है। मैदानी अमला निगरानी करता है। हर जगह रात्रि गश्त में पहुंच पाना संभव नहीं होता है। वन्यप्राणियों का शिकार करने वाले बख्शे नहीं जाएंगे। जल्द ही शिकारियों के पकड़ लिए जाने की उम्मीद है। पानी की तलाश में आबादी के करीब आने वाले वन्य प्राणियों का शिकार करने वालों को कठोर दंड का प्रावधान है। हम शिकारियों तक पहुंचने हर संभव प्रयास कर रहे हैं। -अमिताभ वाजपेयी, वनमंडलाधिकारी-महासमुंद