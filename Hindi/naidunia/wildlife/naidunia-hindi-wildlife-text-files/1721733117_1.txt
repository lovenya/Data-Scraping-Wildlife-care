पन्ना टाइगर रिजर्व के भ्रमण को पहुंचने वाले पर्यटकों को एक से बढ़कर एक शानदार नजारे देखने को मिलते हैं। कभी बाघिन के साथ अठखेलियां करते शावक तो कभी नदी किनारे टहलती बाघिन तो कभी अपनी पीठ पर बच्चों को लादकर रास्ता पार करता भालू जैसे नजारे देखकर पर्यटक रोमांचित हो रहे हैं। पार्क पहुंचे पर्यटकों का कहना है कि तेंदुए बहुत शर्मीले होते हैं और कम ही नजर आते हैं। ऐसे दुर्लभ दृश्य कभी-कभी ही देखने को मिल पाते हैं। तेंदुआ की अच्छी खासी संख्या है पन्ना टाइगर रिजर्व में पार्क के सूत्रों के अनुसार पन्ना टाइगर रिजर्व के जंगलों में तेंदुए की संख्या अच्छी खासी बताई जाती है। इसके अलावा पीटीआर के आसपास लगे वन क्षेत्र उत्तर बन मंडल,व दक्षिण वन मंडल के जंगलों में भी तेंदुए की संख्या अच्छी खासी बताई जाती है।