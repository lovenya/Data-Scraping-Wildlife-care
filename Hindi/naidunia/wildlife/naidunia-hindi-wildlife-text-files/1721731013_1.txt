रामचंद्रपुर विकासखंड के अंतर्गत ग्राम पंचायतों में समस्याओं को लेकर विधायक बृहस्पति सिंह के नेतृत्व में जिला पंचायत सदस्य मो. मुमताज अंसारी सहित अन्य कार्यकर्तागण वन मंत्री मोहम्मद अकबर एवं शिक्षा मंत्री प्रेमसाय टेकाम से मिले एवं मंत्री द्वय द्वारा की गई मांगों को पंचायत चुनाव से पूर्व पूरा करने आश्वासन दिया है। विधायक बृहस्पति सिंह और जनपद सदस्य मुमताज अंसारी ने बताया कि वन मंत्री मोहम्मद अकबर एवं शिक्षा मंत्री प्रेमसाय टेकाम को क्षेत्र के समस्याओं को लेकर मांगों का ज्ञापन सौंपा गया। इसमें पेयजल की व्यवस्था, विद्युत व्यवस्था दुरुस्त करने की मांग की गई। वनमंत्री से वन्य प्राणियों के संरक्षण हेतु कनकपुर और लुर्गी के जंगलों में घेराव करने, एवं जंगल में चारे,पानी की व्यवस्था कराने की मांग रखी। यहां मुख्यमार्ग में आकर कई वन्य प्राणी हादसे का शिकार हो रहे हैं। इस संबंध में वनमंत्री ने उक्त कार्य कराने हेतु आश्वासन दिया है। क्षेत्र में स्कूल तो बहुत है,परंतु ऐसे स्कूल है जहां मात्र एक शिक्षक के बदौलत संचालित है। वह कई सुविधाएं भी उपलब्ध नहीं है इसलिए शिक्षा मंत्री प्रेमसाय टेकाम ने समस्या को दूर करने आश्वासन दिया है। मंत्री द्वय ने समस्याओं को पंचायत चुनाव से पहले निराकरण करने का आश्वासन दिया हैं। इस अवसर पर विधायक बृहस्पति सिंह, जनपद पंचायत सदस्य मुमताज अंसारी, हाफिज तौफिक रजा, मंजर अंसारी, तनवीर आलम, परवेज उपस्थित थे।