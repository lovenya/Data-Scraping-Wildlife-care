दोनों में मौत से पहले एक ही तरह का लक्षण थे। यही वजह है कि जू प्रबंधन द्वारा मृत भालू की तस्वीर के साथ- साथ उन लक्षणों की जानकारी भेजी, जिसमें संक्रमण फैलने की पुष्टि तो हो गई है। पर यह पता नहीं चल सका है कि आखिर कौन सा संक्रमण है। इसकी सही जानकारी जांच के दौरान स्पष्ट होगी। इसलिए जू प्रबंधन ने बिना विलंब किए दूसरे दिन शुक्रवार की सुबह एक दल को विसरा लेकर बरेली के लिए रवाना किया। संभवत: वनकर्मी रिपोर्ट लेकर आएंगे, क्योंकि वन अफसरों ने बरेली स्थित लैब से विशेष निवेदन किया है। वहीं दूसरी तरफ जू प्रबंधन द्वारा कानन पेंडारी में संक्रमण से बचाने के लिए खास जतन शुरू कर दी है। इसके तहत केजों की सफाई के अलावा प्रत्येक कोच का निरीक्षण कर वहां की व्यवस्था परख रहे हैं। आहार को लेकर भी खास ध्यान दिया जा रहा है। सबसे ज्यादा खतरा कविता नाम की मादा भालू को हैं, क्योंकि दोनों भालुओं के साथ कविता एक केज में रहती थी। इसलिए जू प्रबंधन विशेष निगरानी की जा रही है। एक जू कीपर की ड्यूटी भी लगाई गई, जो पल-पल गतिविधियों पर नजर रखा हुआ।