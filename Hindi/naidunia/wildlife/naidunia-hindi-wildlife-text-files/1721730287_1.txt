दक्षिण वन मंडल डीएफओ रविन्द्रमणि त्रिपाठी ने बताया कि लावाघोघरी वन परिक्षेत्र की शक्करझिरी बीट के तहत लोहांगी गांव में किसनू पिता मौजी मर्सकोले के खेत में बंधी मवेशी का एक तेंदुए ने शिकार किया। रविवार रात हुई ये घटना वन विभाग द्वारा लगाए गए सीसीटीवी कैमरे में कैद हुई है। डीएफओ श्री त्रिपाठी ने बताया कि पिछले कुछ माह से लगातार तेंदुआ मवेशियों का शिकार कर रहा है। इस तेंदुए को पकड़ने के लिए जल्द ही पिंजरे लगाए जाएंगे। इसके लिए रेंजर सुरेन्द्र सिंह राजपूत को आदेश दिए गए हैं।