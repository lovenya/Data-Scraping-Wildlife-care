वहीं वन विभाग ने बाघ को ढूंढ़ने की जिम्मेदारी एसटीएफ को सौंपने पर विचार शुरू कर दिया है। विभाग के सूत्र बताते हैं कि अगले एक-दो दिन बाघ का सुराग नहीं मिला, तो मामला एसटीएफ को सौंप दिया जाएगा। यह बाघ पार्क के बोरी इलाके में आखिरी बार देखा गया था। उल्लेखनीय है कि यह बाघ जुलाई से नवंबर 2015 तक केरवा, कलियासोत और कठोतिया के जंगलों में सक्रिय रहा है। इस दौरान वह करीब डेढ़ दर्जन बार शहर की सीमा में घुसा था, जिसे देखते हुए 11 नवंबर से उसे पकड़ने का अभियान शुरू किया था। जंगल में बढ़ते दखल और हाथियों के चहल कदमी के बीच बाघ 17 नवंबर-15 को केरवा का जंगल छोड़कर चला गया था। क्षेत्र में दूसरा बाघ ही नहीं था, तो टेरेटोरियल फाइट कैसे हुई बांधवगढ़ नेशनल पार्क में प्रसिद्ध बाघ ब्लूआई को लेकर नए सवाल खड़े हो गए हैं। पार्क के सूत्र बताते हैं कि यह बाघ करीब तीन माह से बफर एरिया में रहकर गायों का शिकार कर रहा था। बाघ जिस समय इस एरिया में था, उस समय दूसरे किसी बाघ की आमद यहां नहीं हुई है, जबकि विभाग का दावा है कि बाघ टेरेटोरियल फाइट में घायल होकर कमजोर हो गया था और इसीलिए वह बेहोशी की दवा का डोज बर्दाश्त नहीं कर पाया। उधर, वन अफसर दोनों ही मामलों में खुलकर बोलने को तैयार नहीं हैं। वे सतपुड़ा टाइगर रिजर्व से बाघ के गायब होने की बात से भी इंकार कर रहे हैं और बांधवगढ़ में टेरेटोरियल फाइट को भी सही ठहरा रहे हैं। कई बार बाघ महीनों नहीं दिखाई देते हैं। ब्लूआई की बात रही, तो वह टेरेटोरियल फाइट में ही घायल हुआ था। दूसरा बाघ भी मिल गया है। उसे भी चोटें आई थीं और अब वह स्वस्थ है। - दीपक खांडेकर, एसीएस, वन