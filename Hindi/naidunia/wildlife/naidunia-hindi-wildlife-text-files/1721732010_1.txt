चित्रकला में माहिर वनरक्षक रोहित शुक्ला ने गोल्डन ओरीऑल पक्षी की आकर्षक पेंटिंग दीवार पर तैयार की। सुकतरा हायर सेकंडरी स्कूल के छात्र अभिषेक चंदेल ने दुधराज पक्षी का चित्र दीवार पर उकेरा। पॉलीटेक्निक कॉलेज के छात्र अभिषेक शिववेदी ने टाइगर जबकि चंद्रशेखर बोपचे ने अजगर की पेंटिंग तैयार की। पीजी कॉलेज के छात्र रिपांशू चौधरी, उज्जवल ठाकुर, क्रशदेव यादव ने मिलकर बारासिंगा की पेंटिंग तैयार की। ओपन वर्ग में आलोक पवार ने जंगल की खूबसूरती का नजारा दीवार पर उकेरा। सेंट्रल स्कूल की छात्राओं सलोनी सनोड़या, शामथी सोनी, कामना बघेल, मनुसोनी, नितेश सूर्यवंशी ने शिक्षिका रजनी पटेल के मार्गदर्शन में फूलों से पराग चुराती तितलियों की मनमोहक चित्रकारी की। बंडोल हायर सेकंडरी स्कूल की छात्रा वेदिका बघेल, कनिष्का चक्रवृती, तानिया बघेल, स्र्चि बघेल, सुहाना अंसारी ने भी तितलियों को दीवार पर उकेरा। इसके अलावा कलाकारों ने ग्रे-हैरोन पक्षी, खरगोश, गिलहरी सहित कई तरह के वन्यप्राणियों के चित्र दीवार पर उकेरे। सिवनी वनपरिक्षेत्र अधिकारी शुभम बडोनिया, डिप्टी रेंजर हरवेंद्र बघेल ने बताया कि प्रतियोगिता में ओपन वर्ग में 8 प्रतिभागियों, 8 स्कूलों व तीन कॉलेज के छात्रों ने हिस्सा लिया है। विजयी प्रतिभागियों को 7 अक्टूबर को पुरस्कृत किया जाएगा।