भोपाल कंजरवेटर फॉरेस्ट डॉ. एसपी तिवारी ने बताया कि शुक्रवार को शोएब कुरैशी ने पांच लोगों के साथ गोंडीपुरा के जंगल में काले हिरण का शिकार किया था उसके बाद से वह साथियों के साथ फरार है। उसके भोपाल में छिपे होने की लोकेशन मिली थी इसके आधार पर खोजबीन की है लेकिन वह नहीं मिला है। शोएब कुरैशी की खोजबीन के लिए हर स्तर पर प्रयास किया जा रहा है। उसे जल्द पकड़ लिया जाएगा। उन्होंने बताया कि कुरैशी को पकड़ने के लिए बैरसिया पुलिस की मदद ली जा रही है लेकिन वह बार-बार ठिकाना बदल रहा है। इसके कारण गिरफ्त से बाहर है। हिरण शिकार में आरोपी है बदरूद्दीन सागर से भोपाल लाए गए आरोपी बदरूद्दीन राजधानी के ईदगाह क्षेत्र में रहता है। वन विभाग का कहना है कि उसने जून में सागर में एक नीलगाय का शिकार किया है। वह 7 महीने पहले बैरसिया के जंगल में हुए हिरण शिकार मामले में भी शामिल रहा है। इसके आधार पर उससे पूछताछ की जानी है। संभावना है कि बदरूद्दीन के तार शोएब कुरैशी से भी जुड़े हो सकते हैं।