इस काम के लिए एसटीएफ ने वन्य प्राणी प्रकोष्ठ का गठन भी कर दिया है। गुरुवार को पीटीआरआई में शुरू हुए दो दिवसीय ट्रेनिंग प्रोग्राम में पहले दिन कई छोटी-छोटी बातें, जिनसे यह पहचाना जा सकता है कि वन्य जीव का शिकार हुआ है या उसकी स्वाभाविक मौत हुई है, के बारे में जानकारी दी गई। वन्य जीव अपराध नियंत्रण ब्यूरो नई दिल्ली द्वारा आयोजित इस ट्रेनिंग प्रोग्राम में वन्य विभाग के अधिकारी-कर्मचारी भी हिस्सा ले रहे हैं। उत्तरप्रदेश एसटीएफ के अधिकारी, सीबीआई के सेवानिवृत्त वरिष्ठ अधिकारी, वन्यजीव अपराध नियंत्रण ब्यूरो नई दिल्ली के विशेषज्ञ सहित वन्य जीवों से संबंधित विधि वैज्ञानिक मामलों में तेज कार्रवाई और सटिक विवेचना का गुर दे रहे हैं।