वन विभाग से प्राप्त जानकारी के अनुसार इस महीने के अंत तक दो चरण में वन्य प्राणियों की गणना का कार्य शुरू किया जाएगा। इसके लिए वन विभाग ने तैयारियां शुरू कर दी है। ज्ञात हो कि भोरमदेव अभ्यारण मैकल पर्वत श्रेणी में फैला हुआ है। इसकी सीमा कबीरधाम जिला मुख्यालय से 20 किलोमीटर दूर पश्चिम में छपरी गांव से शुरू होती है। भोरमदेव अभ्यारण कान्हा राष्ट्रीय उद्यान और अचानकमार टाइगर रिजर्व के बीच भोरमदेव अभ्यारण एक गलियारा के रूप में स्थित है। कान्हा से होते हुए मुख्य वन्य प्राणी भोरमदेव अभ्यारण से होते हुए अचानकमार तक काा सफर करते हैं। इस लिहाज से यह अभ्यारण क्षेत्र काफी महत्वपूर्ण है। जगह-जगह लगाए जाएंगे ट्रैप कैमरे वन्य प्राणियों की गणना के लिए अभ्यारण क्षेत्र में जगह-जगह कैमरे लगाए जाएंगे। विभाग की मानें तो उनके पास कुछ कैमरे मौजूद है। कम पड़ने पर और भी कैमरे की मांग की जाएगी। इन कैमरों का अभ्यारण के बफर जोन सहित अन्य क्षेत्रों में लगाया जाएगा। 45-45 दिन के दो चरण में पूरी होगी गणना वन्य प्राणियों के डाटाबेस तैयार करने का काम दो चरण में पूरा किया जाएगा। गणना के लिए 45-45 दिन के दो अलग-अलग चरण की रूपरेखा तैयार कर ली गई है। पहले चरण की शुरूआत इसी महीने के अंत से की जाएगी। इसके लिए टीम को ट्रेनिंग देने सहित अन्य विषयों पर विभाग ने तैयारियां शुरू कर दी है। - वन्य प्राणियों की गणना के लिए सर्वे का काम जल्द शुरू होगा। सर्वे का काम दो चरण में पूरा किया जाएगा। इसकी शुरूआत इसी महीने से हो जाएगी। - आलोक तिवारी, वन मंडलाधिकारी कबीरधाम भोरमदेव अभ्यारण में मौजूदा वन्यप्राणियों की संख्या- बाघ 04 तेंदुआ 17-19 चीतल 750 कोटरी 200 गौर 90 सांभर 40 नीलगाय 25 भालू 50 मोर 150