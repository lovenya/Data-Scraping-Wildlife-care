बुधवार की शाम को विज्ञान सभा के सदस्य रघुराज सिंह के पास नवागांव कला से मोबाइल पर एक ग्रामीण्ा की सूचना मिली कि उसके घर अजगर सांप का बच्चा निकला है। देरी ना करते हुए सिंह स्पाट पर पहुंचे और निरीक्षण करने पर पाया कि वह अजगर का बच्चा नहीं बल्कि उसी की तरह दिखने वाला रसल वाइपर नामक सांप है। रेस्क्यू के दौरान सांप फुंफकारने की जगह प्रेशर कुकर के सिटी की तरह आवाज निकाल रहा था। सिंह ने बताया कि गुस्से में आकर रसल वाइपर प्रेशर कुकर की सिटी की तरह आवाज निकालता है। उन्होने बताया कि जिले में इस सांप को संभवत: पहली बार देखा गया। सर्प मित्र ने बताया की यह सांप पथरीले और गरम क्षेत्रों में पाया जाता है। कोरबा में इसका मिलना एक उत्सुकता का विषय है इस प्रजाति के सर्प में हेमोटोक्सिक प्रकार का जहर पाया जाता है जो अत्यंत घातक होता है यह सांप काटने से पहले कुकर के सिटी के समान आवाज निकाल कर उससे दूर रहने के लिए चेतावनी देता है। रेस्क्यू के दौरान टीम के सदस्यों में सागर साहू, लोकेश राज, कृष्ण जायसवाल, सोनू सोनी, शंकर राव शामिल थे। टीम ने वनविभाग कटघोरा मंडल को सूचना देकर इस दुर्लभ सर्प का रेस्क्यू कर उसे सुरक्षित जंगल में छोड़ा।