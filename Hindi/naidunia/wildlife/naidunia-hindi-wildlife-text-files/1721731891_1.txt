रालामंडल में फिलहाल 50 से ज्यादा हिरण-चीतल और बारहसिंगा के साथ नीलगाय भी मौजूद है। यहां अन्य वन्य प्राणियों को भी लाए जाने की चर्चा है। इसी के साथ रालामंडल अभयारण्य की एक टीम भी है, जो इंदौर के आस-पास आठ से दस जिलों में जानवरों को रेस्क्यू करने का काम करती है। गौरतलब है कि कुछ दिनों पहले यहां मंत्री तुसली सिलावट और विजय शाह पहुंचे थे और उन्होंने खुद गाड़ी चलाकर क्षेत्र का दौरा किया था। इसके साथ यहां नाइट सफारी शुरू करने की योजना बनी थी। अब शहर और बाहर से आने वाले लोग यहीं नाइट सफारी का आनंद ले सकेंगे।