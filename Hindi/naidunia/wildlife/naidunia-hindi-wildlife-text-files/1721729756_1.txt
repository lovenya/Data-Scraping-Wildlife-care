समीपस्थ ग्राम हटौद निवासी पुशबाई पति बुधुराम पैकरा (40) तथा हीराकली पति शिवलाल (35) मंगलवार को प्रातः लकड़ी बीनने गांव के पास ही खोलिया भतका जंगल मे गई थी। दोनों वहां पर लकड़ी बिन रहे थी, इसी बीच एक भालू ने हीराकली के ऊपर हमला कर दिया, हीराकली के चिल्लाने से पास में ही लकड़ी बीन रही पुशबाई उसे भालू के चंगुल से छुड़ाने भालू से भिड़ गई। भालू से गुथ्थम गुथ्थी मे पुशबाई गंभीर रूप से घायल हो गई। वहीं हीराकली को सामान्य चोटें आई है। दोनों घायलों को परिजनों ने सरपंच अशोक पटेल के सहयोग से सामुदायिक स्वास्थ्य केंद्र कसडोल लाया जहां पर उनका उपचार चल रहा है। घटना की जानकारी मिलते ही वन विभाग का अमला भी अस्पताल पहुंचकर घायलों को तात्कालिक मदद दी। शासकीय अस्पताल कसडोल मे अभी भी घायलों का उपचार चल रहा है। --