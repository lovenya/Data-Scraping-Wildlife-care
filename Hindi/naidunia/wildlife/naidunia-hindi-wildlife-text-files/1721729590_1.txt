इस प्रोजेक्ट के लिए केंद्र सरकार ने 92.25 करोड़ रुपए दिए हैं। पर्यटकों को एक साल में सुविधाएं मिलने लगेंगी। प्रदेश के बाघों को देखने देश-विदेश से पर्यटक आते हैं, लेकिन कुछ सालों में टाइगर रिजर्व, नेशनल पार्क और अभयारण्य के टूरिज्म में कमी आई है। इसके चलते ईको टूरिज्म बोर्ड की ओर से तैयार वाइल्ड लाइफ टूरिज्म सर्किट का प्रस्ताव केंद्र को प्रस्ताव पसंद आया और राज्य को 92.25 करोड़ रुपए मिल गए। विभाग ने प्रस्ताव के मुताबिक काम भी शुरू कर दिया है। फिलहाल सभी पार्कों को आपस में जोड़ने कॉरीडोर तैयार किया जा रहा है। उल्लेखनीय है कि पिछले साल इन पार्कों में 9.32 लाख पर्यटक पहुंचे। जबकि उससे पहले 11 और 12 लाख पर्यटक पहुंचते थे। पर्यटकों को रोकने की कोशिश इन व्यवस्थाओं के माध्यम से वन विभाग पर्यटकों को पार्कों में ज्यादा दिन रोकने की कोशिश करेगा, ताकि पार्कों की कमाई का ग्राफ बढ़ाया जा सके। वन अधिकारियों के मुताबिक वर्तमान में एक पार्क में पर्यटक एक से दो दिन ही रुकता है। टूरिज्म सर्किट बनाकर पर्यटक को 8 से 10 दिन पार्क में रोकने की योजना है। ये टाइगर रिजर्व रहेंगे शामिल सर्किट में कान्हा, पेंच, बांधवगढ़, संजय गांधी और पन्‍ना टाइगर रिजर्व शामिल रहेगा। पर्यटक चाहे, तो इनकी अलग-अलग भी सैर कर सकेगा और एक साथ भी। बफर एरिया में दिखाएंगे बाघ विभाग बफर एरिया में पर्यटन गतिविधियां बढ़ाएगा। इसी एरिया में बाघ, तेंदुआ, हिरण, सांभर, चीतल, भालू सहित अन्य जंगली जानवर दिखाने की भी व्यवस्था होगी। ताकि पर्यटक कोर एरिया में पहुंचने के लिए दबाव न बनाएं। ये काम होंगे वाइल्ड लाइफ टूरिज्म सर्किट के तहत पांचों पार्कों को आंतरिक रूप से जोड़ा जाएगा। कॉरीडोर एरिया में एमपी टूरिज्म बोर्ड कैफेटेरिया व होटलें तैयार करेगा। यहां वाहन और अन्य सुविधाएं भी उपलब्ध कराई जाएंगी। पर्यटकों को एक बुकिंग पर पांचों पार्कों में इंट्री दी जाएगी। उन्हें अंदर ही अंदर एक से दूसरे पार्क में भेजने की व्यवस्था रहेगी। इसके अलावा पार्क के बफर एरिया में वॉकिंग ट्रेल बनाई जाएगी। टूरिज्म सर्किट का काम शुरू टूरिज्म सर्किट बना रहे हैं। काम शुरू हो गया है। एक से डेढ़ साल में पूरी तरह से विकसित हो जाएगा। इसमें विभाग और एमपी टूरिज्म बोर्ड मिलकर काम कर रहा है। नरेंद्र कुमार, प्रधान मुख्य वन संरक्षक