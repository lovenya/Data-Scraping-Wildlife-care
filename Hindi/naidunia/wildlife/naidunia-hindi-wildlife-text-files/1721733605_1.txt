जंगल में एक ओर हाथी मानव द्वंद्व थमने का नाम नहीं ले रहा वही भालू के हमले की घटना घटित हो रही है। वर्षा ऋ तु समापन के बाद धूप का असर तेज होने की वजह से इन दिनो जंगल की जमीन से पुटू निकलने लगे हैं। पुटू को ग्रामीण क्षेत्रों में सब्जी के रूप में उपयोग किया जाता है। ग्राम केंदई निवासी जयलाल 52 वर्ष पुटू लेने के लिए जंगल गया था। वापसी के दौरान उसका सामना भालू से हो गया। जयलाल भागता इससे पहले भालू ने उस पर हमला कर दिया। ग्रामीण जयलाल के शोर मचाने पर आसपास खेतों में काम कर रहे ग्रामीण घटना स्थल पर पहुंच गए। अधिक संख्या में लोगों को अपनी ओर आते देख भालू जंगल की ओर भाग खड़ा हुआ। घटना की सूचना वन कर्मियों को दी गई। जिनके माध्यम से उसे पोड़ी उपरोड़ा सामुदायिक स्वास्थ्य केंद्र लाया गया। स्थिति की गंभीरता को देखते हुए चिकित्सकाें ने उसे जिला मेडिकल अस्पताल रेफर कर दिया। जहां उसका इलाज जारी है। प्राथमिक सहायता के रूप में वन विभाग ने उसके स्वजन को 500 रूपये प्रदान किया है। करंट से हाथी की सुरक्षा के लिए जंगल के विद्युत खंबे होंगे चिन्हांकित हाथी व अन्य वन्य प्राणियाें की इलेक्ट्रो फ्यूजन यानी करंट से होने वाली मौत को रोकने के लिए दो दिवसीय वन्य प्राणी सुरक्षा प्रशिक्षण कटघोरा वन मंडल के बुका में आयोजित हुआ। रायपुर से पहुंचे विशेषज्ञ दलों वन्य दल के कर्मचारियों को प्रशिक्षण दिया। वन क्षेत्र में विद्युत आपूर्ति के लगाए गए खंभों व विद्युत लेने वाले घरों को चिन्हांकित करने की बात कही गई, ताकि शिकार के लिए बिछाए गए तार को आसानी से हटाया जा सके। हाथी मानव द्वंद्व के बीच एक ओर जहां आम लोगों के लिए खतरा बढ़ा हआ है, वहीं जंगली जीव भी खतरे में हैं। आम तौर जंगली सूअर, खरगोश आदि के शिकार के लिए जंगल करंट बिछा दिया जाता है। जिससे हाथी अथवा ग्रामीण चपेट में आ जाते हैं। इस दौरान उनकी मौत भी हो जाती है। इस तरह की घटना का को रोकने के लिए रायपुर वन वृत्त से पहुंची हाथी विशेषज्ञ ने सानियाल कर्मचारियों को प्रशिक्षित किया। उन्होने बताया कि जंगल में लावारिस रूप से बिखरे तार को गंभीरता से लें। उन्होने बताया करंट बिछाने के विद्युत खंभा अथवा ट्रांसफार्मर के आसपास के खंभे का ही सहारा लिया जाता है। वन कर्मी विद्युत आपूर्ति के लिए खंभे को चिन्हांकित करें। खेतों में पानी आपूर्ति के लिए लंबी तक बिछाए गए तार के लिए सुरक्षा विधि अपनाने के लिए किसानों को जागरूक करें। उन्होने बताया कि जंगल में खुला तार मिले उसे हाथ से उठाने के बजाए सूखी लकड़ी का सहारा लें। सुरक्षा के बारे ग्रामीणों को भी जानकारी देने की बात कही गइ। प्रशिक्षण के दौरान वन परिक्षेत्राधिकारी व वनकर्मी उपस्थित रहे।