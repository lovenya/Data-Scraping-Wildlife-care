एम्बरग्रीस के साथ पकड़े गए तीनों युवकों की पहचान रफीक, फैजल और हमसा के रूप में हुई है। इनमें रफीक और फैजल थ्रिसूर के रहने वाले हैं, जबकि हमसा एर्नाकुलम में रहता है। वन विभाग के अधिकारियों के सूचना मिली थी कि केरल में कुछ युवक अवैध रूप से एम्बरग्रीस बेच रहे हैं। इसके बाद कुछ अधिकारी एम्बरग्रीस के ग्राहक बनकर पहुंचे और त्रिशूर के चेट्टुवा इलाके से आरोपियों को गिरफ्तार कर लिया। पकड़ी गई एम्बरग्रीस का वजन 19 किलो जब्त की गई एम्बरग्रीस का वजन 19 किलो है और परफ्यूम मार्केट में इसकी कीमत सोने के समान है। भारत में वन्यजीव संरक्षण अधिनियम के अनुसार एम्बरग्रीस बेचना या खरीदना दंडनीय अपराध है। हालांकि, अभी तक यह स्पष्ट नहीं हो पाया है कि आरोपियों को यह एम्बरग्रीस कैसे मिला। एम्बरग्रीस क्या है? एम्बरग्रीस को व्हेल वोमिट भी कहा जाता है। एम्बरग्रीस व्हेल की उल्टी है। यह एक भूरे रंग का मोम जैसा पदार्थ है जो स्पर्म व्हेल के पेट में बनता है। व्हेल के उल्टी करने के बाद यह पदार्थ समुद्र के पानी में तैरता हुआ पाया जाता है। मध्य पूर्व में ओमान का तटीय क्षेत्र एम्बरग्रीस के लिए प्रसिद्ध है। यह इत्र बाजार में सोने जितना ही कीमती है। इसी वजह से बड़े पैमाने पर इसकी तस्करी की जाती है।