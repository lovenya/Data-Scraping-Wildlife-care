बीती रात गोमार्डा अभ्यारण्य क्षेत्र के घने जंगलों से निकल कर करीब 23 हाथियों का दल अचानकपाली, सराईपाली, सोडिका, बोरिद के गांव के इर्दगिर्द पहुंच गए। यहां खेतों में चलकर काफी मात्रा में हाथियों ने फसल चौपट कर दिया। साथ ही साथ लगभग सात किसानों के झोपड़ीनुमा मकानों को भी क्षतिग्रस्त कर दिया। इसके अलावा रात्रि में मेघनाथ मुंडा के ट्रैक्टर व सौर उर्जा सोलर पैनल को निशाना बनाते हुए तोड़फोड़ कर दिए। इसके साथ रात भर उत्पात मचाते हुए अन्य कई ग्रामीणों के खेतों में लगें धान सब्जी के फसलों को पैरों तले रौंद दिए है। वही हाथी द्वारा जंगल से निकलकर आबादी क्षेत्र में आने से लोगो मे भय का माहौल बना हुआ है। हाथियों की जानकारी लगते ही रात में विभागीय अमला मौके पर पहुंच गया और ग्रामीणों की मदद से हो हल्ला कर हाथियों को जंगल की ओर खदेड़ा गया। सुबह विभाग के कर्मचारी फसलों और क्षतिग्रस्त मकानों के आंकलन में जुट गए हैं। नुकसान के आंकलन के बाद ग्रामीणों को मुआवजा दिया जाएगा। जहां मृत हुआ बच्चा वहां रोज पहुंच रहे है हाथी ग्रामीणों के बताएं अनुसार यहां बीते दो माह से हाथियों की चहलकदमी बनी हुई है। उत्पात मचाये जाने को लेकर बताया गया कि बीते दिन सीता तालाब के दलदल में फंसकर हाथी के बच्चे की मृत्यु होने से ये यही डटे है और आक्रामक है। फिलहाल वन विभाग की टीममुनादी करवा कर लोगों को सतर्क भी कर रही है।ताकि जनहानी न हो सके। 23 हाथियों का दल अचानकपाली गांव तक पहुंचा था। कुछ कच्चे मकानों और फसल को नुकसान किया गया है। ग्रामीणों को पहले ही अन्य जगह ठहरा दिया गया था। कोई जनहानि नही है। नुकसान का आंकलन कर मुआवजा की प्रक्रिया पूरी की जा रही है। गणेश यू आर, डीएफओ, सारंगढ़ वन मंडल।