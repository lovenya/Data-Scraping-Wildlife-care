ग्वालियर के जंगलों में शिकारी काफी तादाद में हैं। ये शिकारी जंगली जानवरों को शिकार कर रहे हैं। दूसरी ओर वन विभाग खामोश बैठा हुआ है। शिकारी के फंदे में फंसने के कारण अभी तक घायल हुए दो तेंदुओं एवं एक लकड़बग्घे को ग्वालियर चिड़ियाघर इलाज के लिए लाया जा चुका है। घाटीगांव उत्तर वन परिक्षेत्र के अंतर्गत सिमरिया टांका गांव में गुरुवार की सुबह ग्रामीणों ने सरसों के खेत में मादा लकड़बग्घे को शिकारियों द्वारा लगाए गए सटका (फंदा) में फंसा देखा। इसकी सूचना घाटीगांव उपवन मंडल अधिकारी संजीव कुमार सिंह को दी। इसके बाद रेस्क्यू टीम ने पहले ट्रंकुलाइज गन से लकड़बग्घे को बेहोश किया। इसके बाद उसे फंदे से मुक्त कराकर चिड़ियाघर में इलाज के लिए लाया गया। चिड़ियाघर में बदली वन्य प्राणियाें की डाइटः गांधी वन्य प्राणी उद्यान में सर्दियाें के माैसम काे देखते हुए वन्य प्राणियाें की डाइट में बदलाव किया गया है। साथ ही कई जगह हीटर भी लगाए गए हैं।