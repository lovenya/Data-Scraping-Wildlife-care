यहां बता दें, कि कूनो में चीता आने की तैयारियों के बीच ही कूनो प्रबंधन और जिला प्रशासन ने आदिवासियों को विकास की मुख्य धारा से जोड़ने के लिए सहारिया युवाओं (युवक-युवतियां) को टूरिस्ट गाइड का प्रशिक्षण दिलाया था। पर्यटकों से बातचीत और अन्य सलीका बताने के लिए उन्हें पन्नाा के टाइगर रिजर्व के गाइडों से भी प्रशिक्षण दिलाया गया था। प्रबंधन का कहना था, कि आदिवासी समुदाय के लोग जंगल से लकड़ी काटकर या फिर चीण गोंद, बबूल गोंद के अलावा जड़ी-बूटियों को बेचकर परिवार का पालन करते हैं। ऐसे में आदिवासी युवाओं को जंगल की भौतिक जानकारी के साथ पेड़-पौधे और पशु-पक्षियों की अधिक जानकारी रहती है। गाइड बनाकर यह पर्यटकों को कूनो के बारे में अधिक बातें बता सकते हैं। 50 युवाओं को दिलाया था प्रशिक्षणः कूनो डीएफओ पीके वर्मा के मुताबिक 2021 में आदिवासी बाहुल्य क्षेत्र टिकटोली, सेसईपुरा, मुरावन,पठारी, अहेड़ी और विस्थापति क्षेत्र अगरा में रहने वाले 25-25 युवक-युवतियों को भोपाल से स्पेशल फोरेस्ट विभाग रिटायर्ड एसडीओ एके खरे और एमपी टूरज्म विभाग से इन गाइडों को भी ट्रेनिंग दिलाई थी। 6 महीने में 2200 से अधिक पर्यटक कूनो में पहुंचेः वर्ष 2018-19 में यहां 430 पर्यटक आए थे। 2019-20 में 760 आए हैं। जबकि सितंबर 2020-21 में 30 जून तक 1800 पर्यटकों की संख्या पहुंच गई है। जबकि 2021-22 में बाढ़ आने के चलते शुरूआत के महीने में पर्यटक कम आए थे। लेकिन दिसंबर से लेकर 30 जून तक करीब 2200 पर्यटक पहुंचे। यह स्थिति तब है जब यहां चीता नहीं आए थे। वर्जन - पहले हम रोजगार की तलाश में हर साल जयपुर जाते थे, लेकिन पिछले साल मैंने टूरिस्ट गाइड का प्रशिक्षण लिया था। अभी मैं पर्यटकों लेकर कम जाता था, लेकिन चीते आने के बाद मैं पर्यटकों को घूमाने का काम करूंगा। मकराम आदिवासी, सेसईपुरा आदिवासी युवाओं को गाइड का प्रशिक्षण दिलवा चुके हैं। कूनो में चीते आने से निश्चित ही युवाओं को रोजगार मिलेगा। इससे आसपास के गांवों की भी स्थिति सुधरेगी। पीके वर्मा, डीएफओ कूनो नेशनल पार्क।