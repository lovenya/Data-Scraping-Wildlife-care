नवागांव के धरम पटेल ने बताया कि उनके गांव में रात 10-11 बजे के आसपास भालू गांव के भीतर भी प्रवेश कर जाता है। कई बार ग्रामीण युवाओं ने भालू को खदेड़ा है। बुधवार को सरदार खड़िया के साथ उसकी पत्नी और बेटा भी था। तीनों को भालू ने दौड़ाया। गिरते-भागते बड़ी मुश्किल से गांव पहुंचकर तीनों ने जान बचाया। गांव के कोटवार सालिकराम ने भी बुधवार को खेत में भालू देखने की पुष्टि की है। इससे आशंका जाहिर की जा रही है कि जिस हिंसक मादा भालू को पुलिस ने मुठभेड़ में मार गिराया था, यह भालू उसी के परिवार का हो सकता है। जो मादा भालू से बिछड़ने की वजह से आसपास ही विचरण कर रहा है। अनुमान यह भी लगाया जा रहा है कि मारी गई मादा भालू के शावक आसपास हो सकते हैं। इससे कभी भी अप्रिय स्थिति की आशंका बनी हुई है। --