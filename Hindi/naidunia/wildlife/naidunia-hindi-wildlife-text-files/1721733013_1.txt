पीसीसीएफ जेएस चौहान रात को ही भोपाल से कूनो नेशनल पार्क पहुंच गए थे, सुबह उन्होंने सबसे पहले कूनो पार्क में पहुंचकर क्वारंटीन बाड़े में रहे चीतों के बारे में जानकारी ली। इसके बाद बड़े बाड़े भ्रमण कर तैयारी देखी, तैयारी देखने के बाद सुबह 9 बजे एक नर चीतों के बड़े बाड़े में छोड़ दिया गया। दो दिन पूर्व वर्चुअली बैठक टास्क फोर्स समिति ने दो नर चीतों के बड़े बाड़े में किए जा रहे मूवमेंट और शिकार को लेकर संतुष्टी जाहिर की थी, जिसमें जल्द शेष चीतों को छोड़ा जा सकता है। बड़े बाड़े में छोड़े गए दोनों चीते अच्छी तरह सर्वाइव कर चुके हैं। दो नर चीतों ने तीन बार चीतल का शिकार भी कर लिया है। छोड़ी जा सकती है मादा चीता दूसरे चरण में एक नर और एक मादा चीते को छोड़ने की संभावना थी, लेकिन शुक्रवार को एक ही नर चीतो को छोड़ा गया है। सुबह से लेकर शाम तक मादा चीते को छोड़ने को लेकर ट्रायल चलता रहा है, लेकिन अंत में जाकर मादा चीते को नहीं छोड़ा नहीं जा सका। संभावना जताई जा रही है कि एक शनिवार को एक मादा चीते को और छोड़ा जा सकता है। हालांकी अधिकारी इस बारे में कुछ नहीं नहीं कह रहे हैं। क्वारंटीन बाड़े में रह रहे 6 चीतों में से एक नर चीते को और बाड़े में छोड़ दिया गया है। स्थितियों और माहौल देखकर चीतों को छोड़ा जा रहा है। शेष चीतों को जल्द ही बड़े बाड़े में छोड़ा जाएगा। बड़े बाड़े में छाए गए चीतों को कालर आइडी से मानिटरिंग की जा रही है। - जेएस चौहान, पीसीसरएफ