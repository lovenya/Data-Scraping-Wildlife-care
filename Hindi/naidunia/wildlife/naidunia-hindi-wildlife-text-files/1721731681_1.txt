दरअसल वाइल्ड लाइफ इंस्टीट्यूट, वन्यजीव प्राणियों के अनुसंधान पर कार्य करता है, लेकिन अभी तक इसे नियमित डायरेक्टर नहीं मिला है। डॉक्टर एबी श्रीवास्तव के रिटायर होने के बाद से प्रभारी डायरेक्टर से ही काम चलाया रहा है। डॉ.जावरे को भी विवि प्रशासन ने प्रभारी डायेक्टर बनाया है। जानकारी के मुताबिक इंस्टीट्यूट का प्रभार नए प्राध्यापक को सौंपने का निर्णय विवि प्रशासन ने 15 दिन पहले ही ले लिया था, लेकिन मार्च होने की वजह से यह आदेश को फिलहाल रोक दिया था। अप्रैल शुरू होते ही विवि प्रशासन ने यह आदेश जारी कर दिया। सूत्रों के मुताबिक वाइल्ड लाइफ इस्टीट्यूट में पालतू श्वान के पीएम का मामला जमकर उछला, इस मामले में विश्वविद्यालय प्रशासन ने जांच के भी निर्देश दिए थे, जिसके बाद कई बैठके भी हुई। हालांकि विवि प्रशासन ने मामले को गंभीरता से लेते हुए वाइल्ड लाइफ के कार्य में कई बड़े बदलाव कर दिए हैं। इस संबंध में वाइल्ड लाइफ की पूर्व डायरेक्टर प्रो. मधु स्वामी का कहना था कि श्वान के पीएम का काम अनुसंधान का एक भाग है। यह काम प्रोजेक्ट के तहत और नियमों के दायरे में रहकर ही किया गया है।