जिन लोगों के काम के दायरे में यह आता है वे लोग अक्‍सर कुछ ऐसे अनुभव से गुज़रते हैं जो उन्‍हें विस्‍मित कर देता है। इंसान और पशुओं का संसार विपरीत होता है, फिर भी इनके बीच जज्‍बात मिलते जुलते होते हैं। वाइल्‍ड लाइफ फोटोग्राफर ग्राहम डेयर कुछ ऐसा ही अद्भुत अनुभव शेयर किया है। उनकी तस्‍वीरों में एक शक्तिशाली शेरनी एक छोटी लोमड़ी की ओर चलती नज़र आती है। यह लोमड़ी अपने झुंड के इलाके में घायल हो गई थी। वह भयभीत थी तभी शेरनी उसके पास पहुंची। उस पर हमला नहीं किया और वहीं बैठ गई। स्थिति और बदल गई जब वहां एक शेर भी आ गया। फिर कुछ शावक भी आ गए। ग्राहम डेयर ने बताया कि घायल लोमड़ी को शेरों ने घेर रखा था। लेकिन मां आखिर मां होती है। जब नर शेर ने लोमड़ी पर हमला करने की कोशिश की तो मादा शेरनी ने बीच में आकर उसे बचाने की पूरी कोशिश की। उसे बचाकर शेरनी अपने शावकों के पास लौट आई और लोमड़ी सुरक्षित तरीके से रोड के पार चली गई। फोटोग्राफर का यह अनुभव ना केवल दिल को छू लेने वाला है बल्कि बताता है कि ये सारे भाव इंसानों में भी होते हैं।