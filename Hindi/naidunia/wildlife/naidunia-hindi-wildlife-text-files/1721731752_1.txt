मुखबिर से मिली सूचना के आधार पर पुलिस ने तत्परता दिखाते हुए आरोपित डमरू सिदार(40) और नेपाल सिदार(35) को धर दबोचा। दोनों आरोपित ग्राम जामपाली निवासी हैं। आरोपितों के कब्जे से 11 किलो वजनी व साढ़े तीन फुट लंबा वन्यजीव वज्रशल्क को जब्त वन विभाग को सौंप दिया है। पुलिस ने दोनों आरोपितों के खिलाफ वन अधिनियम के तहत कार्रवाई की है। पुलिस ने दुलर्भ वन्यजीव पेंगुलिन वज्रशल्क की कीमत लगभग पांच लाख रुपये बताई है। -- जिवतरा पहुंचे दंतैल हाथी, ग्रामीणों को किया सतर्क जिवतरा-धनसुली के पास स्थित वन परिक्षेत्र के कंपार्टमेंट 79 में जंगली हाथी विचरण कर रहे हैं। विभाग ने धनसुली, जिवतरा, बकमा, केशवा, परसदा, कोना, खट्टी सहित आसपास से लगे गांवों को अलर्ट कर दिया है। शनिवार सुबह जिवतरा के पास घटना को अंजाम देकर दो दंतैल गरियाबंद जिले के नाचनबाय वन परिक्षेत्र पहुंच गए थे। रविवार सुबह हाथियों के वापस नदी पार कर जिवतरा महासमुंद वन परिक्षेत्र में पहुंचने की खबर है। हाथियों को नहीं पहनाया गया है रेडियो कालर इन दिनों महासमुंद-बागबाहरा वन परिक्षेत्र की सीमा पर विचरण कर रहे दंतैल हाथियों को रेडियो कॉलर नहीं पहनाया गया है। हाथी का लोकेशन ग्रामीणों की सूचना से लिया जा रहा है। ये हाथी हिंसक है और इन्होंने पखवाड़े भर में परसाडीह, पतेरापाली और धरमपुर में तीन लोगों की जान ले ली है।