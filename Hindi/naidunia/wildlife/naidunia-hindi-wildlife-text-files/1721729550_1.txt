ग्रामीणों से मिली जानकारी के अनुसार मंगलवार सुबह रोहित अपने खेत में लकड़ी बीनने गया था और वह अपने कार्य में व्यस्त था तभी अचानक कहीं से जंगली बरहा ने उनपर प्राण घातक हमला कर दिया। इससे उनकी घटना स्थल पर ही मौत हो गई। इसकी सूचना रानीतराई थाने को दी गयी। पुलिस ने शव को अपने कब्जे में लेकर शव परीक्षण के बाद लाश को परिजनों के सौप दिया। गौर तलब हो कि अभी सप्ताह भर पहले निकट के गांव भनसुली की महिला के ऊपर बरहा ने आक्रमण कर दिया था। उसे घायल अवस्था में सामुदायिक स्वास्थ केंद्र पाटन लाया गया जहां से इलाज पश्चात उन्हें छुट्टी दे दी गई। मंगलवार की इस घटना के बाद पूरे क्षेत्र में भय का वातावरण बना हुआ है। लोग खेतों में जाने से डरने लगे हैं। खासतौर पर नदी-नाला के किनारे खेत वाले लोगों में ज्यादा भय है। पहली बार हुई बरहा के हमले से मौत विदित हो यह घटना जिसमे जान चली गयी पहली घटना है। इससे क्षेत्र में सनसनी फैल गयी है। वस्तुतः जंगल की अंधाधुंध कटाई से जगंली जानवर गांव की और आने लगे हैं और पानी की तलाश में भटकते रहते हैं। इस बीच कोई सामने आ जाय तो हमला कर देते हैं। इनके छिपने की जगह बड़ी झाड़िया नमी क्षेत्र, नदी तालीब की झुरमुट है। अगर वन विभाग ध्यान दे तो ऐसी घटनाएं रुक सकती है। पाटन क्षेत्र के लगभग सभी गावां में जंगली सूअरों का जमावड़ा है। लोग अब अकेले खेत खलिहान जाने से कतरा रहे हैं। मृतक रोहित साहू के दो लड़के हैं और जैसे तैसे अपना गुजारा चला रहा था। अब परिवार के पास पेट पालने की समस्या आ जाएगी। --