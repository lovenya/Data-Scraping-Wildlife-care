कानन पेंडारी जू में 450 से अधिक और 20 प्रजातियों के वन्यप्राणी हैं। यहां पर्यटकों के मनोरंजन के लिए भी कई सुविधाएं उपलबध कराई गइर् हैं। इन्हीं सुविधाओं व शहर के नजदीक होने के कारण हर साल पांच लाख से भी अधिक पर्यटक कानन पेंडारी का भ्रमण करने के लिए पहुंचते हैं। सभी जू में जमकर मनोरंजन तो करते हैं, लेकिन जिस उद्देश्य भ्रमण के पहुंचते हैं, वह पूरा नहीं हो पाता है। ज्यादातर पर्यटक वन्यप्राणी ही देखने के लिए आते हैं, लेकिन सुरक्षा के नाम पर जू प्रबंधन द्वारा केज के बाहर लगाई लोहे की जालियों के कारण वन्यप्राणी स्पष्ट नजर नहीं आ रहे थे। वीडियो व फोटोग्राफी के समय दिक्कत होती थी। इस असुविधा से पर्यटक निराश भी नजर आते थे। कई पर्यटकों ने तो अपनी असुविधा प्रबंधन के सामने भी रखी। पर्यटकों की इसी मांग का असर है कि जू प्रबंधन ने लोहे की इन जालियों को हटाने का निर्णय लिया है। शनिवार से प्रबंधन ने यह काम शुरू भी कर दिया है। यहां से हटाईं गईं जालियां 0 हिप्पोपोटामस 0 सिंह व सिंहनी 0 भालू 0 वाइल्ड बोर 0 टाइगर प्रिंस की अठखेलियां भी देख सकेंगे कानन पेंडारी जू प्रिंस की अठखेलियों के लिए जाना जाता है। सामान्य पर्यटकों के लिए प्रशासनिक अधिकारी व नेताओं के अलावा उनके परिवार के सदस्य प्रिंस की अठखेलियों का लुत्फ उठा चुके हैं। हालांकि जालियों के कारण प्रिंस की अठखेलियां उतनी स्पष्ट नजर नहीं आती है। उन्होंने भी इसे हटाते हुए दूसरी व्यवस्था का सुझाव दिया था। शनिवार को प्रिंस के केज के सामने जालियां हटाई गईं है।