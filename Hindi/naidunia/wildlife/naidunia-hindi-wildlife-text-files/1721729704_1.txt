सिमगा विकासखंड के ग्राम पंचायत कामता से लगा हुआ बिलाड़ी जंगल है जो वनमंडल रायपुर के अंतर्गत आता है। लगभग बाइस सौ हेक्टेयर क्षेत्रफल में फैले बिलाड़ी जंगल में हिरण, बंदैला, जंगली सुअर, खरगोश, नीलगाय जैसे जंगली जानवर बड़ी संख्या में हैं। उल्लेखनीय है कि सिमगा ब्लाक के कामता, केसदा, हरिनभट्ठा, दुलदुला, मुसवाडीह, झिरिया आदि ग्राम ज्यादा प्रभावित है। बिलाड़ी जंगल रायपुर वनमंडल के अंतर्गत आता है किन्तु बलौदाबाजार जिला के सीमावर्ती गांवों के ग्रामीणों को नुकसान हो रहा है। गर्मी के चलते जंगल में पेयजल की समुचित व्यवस्था का अभाव है। प्रतिनिधि ने कामता से लगे जंगल का निरीक्षण किया तो गर्मी के चलते प्रायः पेड़ों के पत्ते झड़ गए हैं जिससे वन्य जीवों को छाया नसीब नहीं हो रहा है। सिंचाई के साथ निस्तारी भी कामता से लगे मचहा बांध एक बड़े भू-भाग में फैला है। वह पूर्णतः सूख गया है। वर्षा ऋतु में जंगल का पानी उक्त बांध में भरता है। जो सिंचाई के साथ जंगली जानवरों के निस्तारी के काम में आता है। कामता उपसरपंच रोहित साहू ने बताया कि गर्मी के दिनों में जंगली जानवर जैसे हिरण पानी की तलाश में गांवों की ओर भटकते हुए आते हैं। मैंने अपने बोर-बारी में जो कि जंगल से लगा हुआ है। जानवरों के पीने के पानी की व्यवस्था किया हूं। प्रायः सुबह एवं शाम के समय झुंड में हिरण पानी पीने आते हैं। जंगल में नहीं किया तार घेरा उन्होंने बताया कि जंगल में तार घेरा कराने की मांग हम लोग कई वर्षों से करते आ रहे हैं। बरसात के समय में धान के खेतों में बियासी के बाद हरेक किसान बंदैला जानवर द्वारा फसल को नुकसान पहुंचाने के डर से खेत में मचान बनाकर फसल कटते तक चौकीदारी करता है। उपसरपंच ने बताया कि पानी की तलाश में भटकते हिरण को गांव के कुत्ते काट लेते हैं। जिससे हर वर्ष 2-3 हिरणों की मौत हो जाती है। पशुओं के लिए नहीं है बजट जिला पंचायत वन समिति के पूर्व सदस्य एवं वर्तमान क्षेत्रीय जनप्रतिनिधि सुनील माहेश्वरी ने कहा कि शासन का बजट जमीनी स्तर पर नजर नहीं आता है। न पशुाओं के लिए पेयजल की व्यवस्था है और न ही जंगली जानवरों से फसल की रक्षा के लिए किसी भी प्रकार का तार घेरा किया गया है। मैं ग्रामीणों के साथ मिलकर वनमंत्री महेश गागड़ा से समस्याओं से अगवत कराऊंगा। जंगल में गर्मी के दिनों में जानवरों के लिए पानी की व्यवस्था नहीं है। बांध व तालाब सूख गए हैं जिसकी जानकारी उच्च अधिकरियों को है। पानी की तलाश में जानवर गांवों की ओर आ रहे हैं। - शशिकांत मिश्रा, वन विभाग सिमगा