गौरतलब है कि वर्ष 2018 की बाघ गणना में मध्य प्रदेश में सबसे अधिक 526 बाघ पाए गए। वहीं, कर्नाटक में 524 बाघ मिले थे। मध्य प्रदेश से टाइगर स्टेट का दर्जा वर्ष 2010 में छिना था। तब प्रदेश में 257 बाघ बचे थे। वर्ष 2014 की बाघ गिनती में कुछ स्थिति सुधरी थी। महज आठ साल के अंतर से मध्य प्रदेश ने टाइगर स्टेट का खोया तमगा तो पा लिया, पर उसे बरकरार रख पाने में संदेह है। यहां सरकार बाघ बचा नहीं पा रही है। ऐसा भी पहली बार हुआ था जब साल के शुरुआती पांच महीने में एक भी बाघ की मौत नहीं हुई, पर जून से शुरू हुआ बाघों की मौत का सिलसिला फिर नहीं थमा। अब तक शावक मिलाकर 22 बाघों की मौत हो चुकी है। इनमें से ज्यादातर बाघों की मौत का कारण क्षेत्र को लेकर लड़ाई (टेरीटरी फाइट) है। जानकारों का मानना है कि बाघों की संख्या बढ़ी है तो क्षेत्र को लेकर लड़ाई लाजमी है। हालांकि तीन मामले शिकार के भी सामने आए हैं। नए क्षेत्र की जरूरत वन्य प्राणी विशेषज्ञ डॉ. सुदेश वाघमारे बताते हैं कि प्रदेश में बाघों की संख्या बढ़ गई है इसलिए उनका रहवास क्षेत्र भी बढ़ाना होगा। अभी क्षेत्र कम है, इसलिए बाघों में लड़ाई होती है। कुछ दुर्घटना और शिकार के मामले भी हैं। जिनमें वन विभाग को चौकन्ना रहने की जरूरत है। पांच साल में किस प्रदेश में कितने बाघों की मौत प्रदेश -- 2018 की गिनती में बाघ --मौतें 2016 -- 2017 -- 2018 -- 2019 -- 2020 (अक्टूबर तक) मध्य प्रदेश -- 526 -- 30 -- 28 -- 24 -- 28 - 22 कर्नाटक -- 524 -- 15 -- 14 -- 16 -- 11 -- 08 उत्तराखंड -- 442 -- 06 -- 15 -- 08 -- 06 -- 03 महाराष्ट्र -- 312 -- 14 -- 17 -- 17 -- 18 -- 11 उत्तर प्रदेश -- 173 -- 00 -- 07 -- 07 -- 04 -- 07 इनका कहना है बाघों की संख्या ज्यादा है, तो क्षेत्र को लेकर लड़ाई के मामले भी बढ़े हैं। इस साल 95 फीसद ऐसे ही मामले हैं। समस्या के निदान के लिए बाघों के लिए नए क्षेत्र विकसित कर रहे हैं। आलोक कुमार, मुख्य वन्यप्राणी अभिरक्षक, मध्य प्रदेश