2 अक्टूबर से पूरे प्रदेश में वन्य प्राणी संरक्षण सप्ताह मनाया जा रहा। इस दौरान वन्य जीवों के संरक्षण को लेकर कई तरह के आयोजन किए जा रहे हैं। लोगों को इस संबंध में जागरूक करने रैलियां निकाली जा रही हैं। उन्हें यह बताने का प्रयास किया जा रहा है कि वन्य जीव भी उनके अपने हैं। उनके नैसर्गिक जीवन में दखलंदाजी ठीक नहीं। इस दौरान यह भी बताने का प्रयास हो रहा है कि मानव जीवन के लिए भी वन्य जीवों का रहना कितना जरूरी है। श्री बेवरता का कहना है कि वन्य पशुओं को उनके अनुकूल रहवास, पानी और सुरक्षा की व्यवस्था करने से उनकी संख्या तेजी से बढ़ रही है। यह पशु प्रेमियों के लिए सुकून देने वाली बात है। अब आधुनिक पद्घति से हो रही गणना पहले वन्य जीवों की गिनती का आधार पगमार्क के साथ-साथ पशुओं के मल को प्रमाण मानकर किया जाता रहा है। मगर अब वन्य प्राणी इंस्टिट्यूट ने नई तकनीक इजाद की है। इसमें डबल सेम्पलिंग, कैमरा, आंखों से देखकर और पगमार्क के हिसाब से किया जाने लगा है। इससे वन विभाग का दावा पुख्ता भी जान पड़ता है। अमूमन चार साल में गणना को आधार माना गया है,मगर कुछ जीवों की गणना दो और तीन वर्षों में की जाती है। तस्करी में कमी भी एक कारण कुछ वर्षों पहले कांकेर सहित आसपास के जिलों में वन्यप्राणियों के खाल की तस्करी के काफी मामले उजागर हुआ करते थे। इनमें ज्यादातर तेंदुए व शेर के खालों की तस्करी के मामले होते थे। कई बार तो ऐसा भी हुआ कि एक साथ तीन-तीन, चार-चार खाल पुलिस ने पकड़ा है। मगर कड़ी कानूनी व्यवस्था और पुलिस की मुस्तैदी से ऐसे मामलों में कमी आई है। वन्यप्राणियों की संख्या बढ़ने का यह भी एक प्रमुख वजह हो सकता है। अनुमान से अधिक हैं तेंदुए अनुमान लगाया जा रहा है कि वन विभाग तेंदुए को लेकर जो आंकड़े दे रहा है, वास्तव में इनकी संख्या उससे ज्यादा है। पिछले दिनों कांकेर शहर सहित मावलीपारा, कोयलीबेड़ा, हटकाचारामा, अभनपुर और पेंड्रावन जैसह जगहों पर तेंदुए घुस आए थे। ऐसा तेंदुए की तादात बढ़ने की वजह से ही हो रहा है। वन विभाग से मिली जानकारी के अनुसार भानुप्रतापपुर पश्चिमी डिविजन में तेंदुए की संख्या निरंक बतायी गई है, जो कि गले नहीं उतरती। सूत्रों की मानें तो बांदे, कापसी और दुर्गूकोंदल के आसपास के ग्रामीणों ने तेंदुए को विचरण करते हुए देखा है। और इजाफा होगा- बेवरता वन्य प्राणी संरक्षण के प्रमुख वन संरक्षक केसी बेवरता ने बताया कि वन्य जीवों की गिनती की ताजा रिपोर्ट के आधार पर प्रदेश ने वन्य जीवों की संख्या में उल्लेखनीय बढ़ोतरी की है। हर प्राणी की संख्या में इजाफा हुआ है। शीघ्र ही हम नई मंजिल हासिल कर लेंगे। वन्य जीवों की संख्या और तेजी से बढ़ेगी। शेर और तेंदुए के अलावा लकड़बग्घा, भेड़िया, जंगली सूअर, नीलगाय, सांभर, चीतल और लंगूर की संख्या में भी वृद्घि हुई है। वन्य जीवों के ताजा आंकड़े (वन विभाग के अनुसार) नाम 2010 2014 अंतर शेर 26 46 20 तेंदुआ 584 848 264 वनभैंसा 6 12 6 हाथी 242 351 109 भालुओं की संख्या आना बाकी