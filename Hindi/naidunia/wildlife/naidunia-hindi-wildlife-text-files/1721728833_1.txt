जानकारी के अनुसार 15 मार्च की रात 9.30 बजे के आसपास नगर के प्राथमिक शाला के पीछे तालाब किनारे दो लकड़बग्घा राहगीरों को दिखाई दिया। लोगों द्वारा हो-हल्ला मचाए जाने पर लकड़बग्घा साप्ताहिक बाजार की तरफ भागते हुए बीएसएनएल कार्यालय के पास शिक्षक मनोहर राजपूत के घर की तरफ से जंगल की ओर भाग गया। बहरहाल, नगर में लकड़बग्घों की दस्तक के साथ लोग काफी डरे हुए हैं। मुर्गे की गंध से आते हैं ग्राम पंचायत मैनपुर के पंच बल्देव नायक ने बताया कि यह दोनों लकड़बग्घा रोज शाम होते ही मैनपुर तालाब व नदी के किनारे पिछले दो माह से दिखाई दे रहे हैं। मुर्गा दुकानदारों द्वारा मुर्गा के पंख व चमड़े को नदी व तालाब किनारे फेंक दिया जाता है, जिसकी गंध में उसे खाने ये लकड़बग्घे आते हैं और नदी व तालाब किनारे अक्सर लोगों को दिखाई देते हैं।