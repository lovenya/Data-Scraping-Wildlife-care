बता दें कि नए टाईगर रिजर्व के लिए राज्य सरकार के प्रस्ताव पर राष्ट्रीय वन्यप्राणी बोर्ड ने मुहर लगा दी है। नौरादेही अभयारण्य बनने से वन्यप्राणी संरक्षण के संसाधनों के साथ टूरिज्म को भी बढ़ावा मिलेगा। देश में अभी 53 टाइगर रिजर्व हैं नौरादेही 54वां नेशनल पार्क होगा। नौरादेही अभयारण्य न केवल क्षेत्रफल के लिहाज से बल्कि जैव विविधता में भी सबसे संपन्न अभयारण्य है। 1197 वर्ग किमी में सागर, दमोह और नरसिंहपुर जिलों की सीमा में विस्तारित अभयारण्य को टाइगर रिजर्व का दर्जा मिलने से अब व्यापक बदलाव आएंगे। नौरादेही को टाइगर रिजर्व बनाने का प्रस्ताव काफी समय पहले भेजा गया था, क्योंकि नौरादेही की जलवायु और वातावरण बाघों के लिये काफ़ी फायदेमंद है। नौरादेही में बाघों के विस्थापन प्रक्रिया के लिए बाघ-बाघिन का पहला जोड़ा वर्ष 2018 में लाया गया था और पांच वर्ष में बाघों की सख्या 16 हो गई थी, लेकिन कुछ समय पूर्व दो बाघों की लड़ाई में किशन नामक बाघ की मौत हो गई जिससे वर्तमान में केवल 15 बाघ ही बचे हैं। सागर और दमोह जिले की सीमा में दो अभयारण्य हैं पहला नौरादेही और दूसरा रानी दुर्गावती अभयारण्य इन दोनों को मिलकर मध्यप्रदेश सरकार नेशनल पार्क बना रही है। अभी तक मध्यप्रदेश में 6 नेशनल पार्क थे, लेकिन अब नौरादेही और रानी दुर्गावती अभयारण्य को टाइगर रिजर्व की मान्यता मिलने के बाद ये प्रदेश का सातवा और देश का 54 वा नेशनल पार्क बन रहा है। इसका नाम क्या होगा यह अभी तक तय नहीं हुआ है।नौरादेही और रानी दुर्गावती अभयारण्य को टाइगर रिजर्व बनाने में तेंदूखेड़ा के लगभग आधा सैकड़ा गांव वफरजोन में शामिल होंगे। नौरादेही अभयारण्य की स्थापना 1975 में हुई थी। यह अभयारण्य पहले भेड़ियों के नाम से जाना जाता था। बाद में 2015 से नौरादेही अभयारण्य में बाघों को बसाने की प्रक्रिया शुरू की गई और वर्ष 2018 में बाघिन राधा और बाघ किशन को लाया गया था। राधा ने पहली बार में तीन शावकों को जन्म दिया जिनमें एक नर और दो मादा थी। उसके बाद राधा ने चार शावकों को जन्म दिया। उसी समय राधा की पहली बेटी एन 12 ने दो शावको को जन्म दिया और कुछ महीने पहले राधा की दूसरी बेटी एन 11 ने भी चार शावकों को जन्म दिया ये सभी पूरी तरह सुरक्षित हैं, लेकिन जंगल को बाघों की पहचान देने वाले और नौरादेही के पहले बाघ किशन की मौत हो गई। उसकी जगह दूसरे बाघ ने उसके क्षेत्र पर अपना कब्जा जमा लिया है। इस हिसाब से वर्तमान में नौरादेही में 15 बाघ हैं। नौरादेही और रानी दुर्गावती अभ्यारण्य को मिलाकर बनने वाले नेशनल पार्क में तेंदूखेड़ा ब्लॉक की चार रेंजों का जंगल भी बड़ी मात्रा में टाइगर रिजर्व में जा रहा है। सूत्रों से मिली जानकारी के अनुसार टाइगर रिजर्व नेशनल पार्क में तेंदूखेड़ा वन परिक्षेत्र का 8150 हैक्टेयर का जंगल जा रहा है। वहीं तारादेही रेंज की बात करें तो इस रेंज का 3500 हैक्टेयर जंगल जा रहा है। इसी तरह झलौन की बात करें तो यहां का 5590 हैक्टेयर जंगल जा रहा है और तेजगढ़ वन परिक्षेत्र का 12700 हैक्टेयर जंगल नेशनल पार्क में शामिल हो रहा है। इस नए टाईगर रिजर्व में केवल जंगली क्षेत्र लिया गया है गांव पूरी तरह सुरक्षित रहेंगे जिसकी पुष्टि दमोह वन मंडल अधिकारी एमएस उइके ने की है। उन्होंने बताया कि नेशनल पार्क बनाने के लिए तेंदूखेड़ा, तारादेही, झलौन, तेजगढ़ वन परिक्षेत्र का जंगली एरिया जोड़ा गया है गांव पूरी तरह पूर्व जैसे रहेंगे जिनका कभी विस्थापन भी नहीं होगा। नौरादेही और रानी दुर्गावती अभ्यारण को मिलाकर जो पार्क बनाया जा रहा है वह प्रदेश का सातवा और देश का 54 वां नेशनल पार्क होगा।