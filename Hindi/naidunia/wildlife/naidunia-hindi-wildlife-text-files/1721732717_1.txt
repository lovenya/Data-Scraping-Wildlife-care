श्योपुर. नईदुनिया प्रतिनिधि।  कूनो नेशनल पार्क में अफ्रीकी चीते आने में महज 3 दिन रह गए हैं। 17 सितंबर काे प्रधानमंत्री नरेंद्र मोदी अपने जन्मदिन पर कूनो में पिंजरा की पुली घुमाकर 3 चीतों को बाड़े में छोड़ेंगे। इधर चीतों के लिए बनाए पांच बाड़ों में से एक में अभी भी एक तेंदुआ घुसा हुआ है। प्रबंधन की तमाम प्रयासोें के बाद तेंदुआ बाड़े से बाहर नहीं आया है। इधर चीता आने की तारीख नजदीक आने के कारण प्रबंधन ने भी फिल्हाल तेंदुआ काे बाहर निकालने के प्रयास बंद कर दिया हैं। प्रबंधन का कहना है, कि अफ्रीकी से जो चीते आ रहे हैं उन्हें पहले 1 महीने क्वारंटाइन रखा जाएगा। इसके लिए छोटे-छोटे सभी सुरक्षाओं सहित तैयार किए गए हैं। जिससे चीतों को तेंदुआ से काेई खतरा नहीं रहेगा। बड़े बाड़े की तरह छोटे बाड़े में सुरक्षित - कूनो-पालपुर नेशनल पार्क में चीतों के लिए पांच वर्ग किमी एरिया में 8 फीट ऊंचा बाड़ा बन गया है। ऊपरी हिस्से के बाद 2.9 एमएम वाई आकर की फेसिंग लगाने के साथ ही इसमें तीन स्तर की (3-3 और 2) कोर की सुरक्षा दी गई है। बाहरी जानवर प्रवेश नहीं कर सकें, इसके लिए सोलर फैंसिंग सिस्टम एनक्लेजर के बाहरी छोर पर दिया है। सिस्टम की अहम बात है, कि जब भी कोई वन्यजीव या शिकारी इसे छुएगा तो उसे 7 हजार वॉल्ट के करंट का झटका लगेगा। इससे उसकी जान तो नहीं जाएगी, लेकिन वह सोलर फैसिंग के पास फिर से जाने से जरूर डरेगा। चूंिक चीतेे एक महीने क्वारंटाइन रहेंेगे इसलिए बड़े बाड़े में ही छोटे-छोटे 6 बाड़े तैयार किए गए हैं। इन छोटे बाड़ों में भी सुरक्षा के वही मानक अपनाए गए हैं जो बड़े बाड़े हैं। इसलिए अधिकारी पूरी तरह से संतुष्ट हैं, कि क्वारंटाइन के समय चीते पूरी तरह सुरक्षित रहेंगे। पीएम के कार्यक्रम के बाद तेंदुआ निकालने चलाएंगे अभियान कूनो प्रबंधन का कहना है, कि छोटे बाड़े में भी 8 फीट ऊंचा बाड़ा बनाया है। ऊपरी हिस्से के बाद 2.9 एमएम वाई आकर की फेसिंग लगाने के साथ ही सोलर फैंसिंग सिस्टम एनक्लेजर लगाया गया है। इसके अलावा छोटे बाड़े की निगरानी के लिए 4 वाच टावर, चार आटोमेटिक हाइरेज्यूलेशन वाले कैमरे लगाए गए हैं। इसलिए छोटे बाड़े में बाहरी जानवर तमाम प्रयासों के बाद अंदर नहीं जा सकता है। इसलिए पीएम मोदी के कार्यक्रम के बाद अभियान चलाकर बाड़े में बचे एक चीते को बाहर निकालेंगे। चीतों के लिए बनाए गए बड़े बाड़े में एक तेंदुआ रह गया है। चूंकि चीतों को एक महीने छोटे बाड़े में क्वारंटाइन किया जाएगा, इसलिए कोई खतरे वाली नहीं है। पीएम के कार्यक्रम के बाद अभियान चलाकर तेंदुआ को बाहर निकालेंगे। - पीके वर्मा, डीएफओ कूनो नेशनल पार्क - Dr.Narottam Mishra (@drnarottammisra) 14 Sep 2022 - Shivraj Singh Chouhan (@chouhanshivraj) 11 Sep 2022