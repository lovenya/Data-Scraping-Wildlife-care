छत्तीसगढ़ में भालुओं की अनुमानित संख्या लगभग तीन हजार है। विशेषज्ञों के अनुसार देश में सर्वाधिक भालू छत्तीसगढ़ में हैं। पिछले कुछ दिनों से प्रदेश के अलग-अलग हिस्सों में भालुओं का आतंक जारी है। कुछ लोगों को भालुओं ने मार डाला तो कुछ को घायल कर दिया है। प्रदेश में भालू-मानव द्वंद्व पर राज्य वन्यजीव बोर्ड की बैठक में विचार-विमर्श किया गया। मुख्यमंत्री डॉ. सिंह ने विभागीय अधिकारियों को भालुओं की गणना की तैयारी करने के निर्देश दिए, जिसके बाद अफसर गणना करने की योजना बनाने में जुट गए हैं। सूत्रों के मुताबिक विभागीय अफसरों की जल्द ही बैठक होगी, जिसमें भालुओं की गणना, मानव-भालू द्वंद्व पर चर्चा होगी। इसके अलावा भालुओं के खाने की व्यवस्था जंगलों में बेहतर तरीके से करने का निर्देश भी अफसर देंगे। 5 साल में खर्च होंगे 20 करोड़ प्रदेश में भालुओं का आतंक रोकने के लिए राज्य सरकार ने जामवंत योजना को मंजूरी दी है। विभाग इसकी कार्ययोजना बनाकर प्रभावित क्षेत्र में लागू करने जा रहा है। इस योजना में पांच साल में करीब 20 करोड़ खर्च किए जाएंगे। यह राशि कैम्पा फंड से खर्च की जाएगी। कहां लागू होगी जामवंत योजना वन मंडल सम्मिलित परिक्षेत्र मरवाही मरवाही, पेन्ड्रा, गोरेला कटघोरा पसान, जटगा, केंदई कोरिया खड़गंवा, चिरमिरी, बैकुठंपुर, देवगढ़ मनेन्द्रगढ़ कवर्धा, पंडरिया राज्य वन्यजीव बोर्ड की बैठक में भालुओं की गिनती करने का निर्देश मिला है। इस पर काम किया जा रहा है। गिनती के तरीके तय होने के बाद जल्द ही गणना प्रक्रिया शुरू की जाएगी। फिलहाल भालुओं का आतंक रोकने के लिए विभाग द्वारा जंगलों में भालुओं की पसंद के पौधे लगाकर खाद्य पदार्थ उपलब्ध कराए जा रहे हैं।