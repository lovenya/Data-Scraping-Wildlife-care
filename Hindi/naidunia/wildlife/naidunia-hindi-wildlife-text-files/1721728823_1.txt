असम के डीलो गांव में लोगों ने पहले तीन गिब्बन को देखा और इंटरनेशनल फंड फॉर एनिमल वेलफेयर एंड वाइल्डलाइफ ट्रस्ट ऑफ इंडिया के अलावा राज्य वन विभाग को सूचित किया। टीम वहां पहुंची तो देखा कि सभी गिब्बन काफी डरे हुए हैं और कुत्ते उन पर हमला कर रहे हैं। टीम ने ग्रामीणों की सहायता से सभी गिब्बन को पकड़कर गुरुवार को सेंचुरी में छोड़ दिया। मेहाओ वाइल्डलाइफ डिविजन के प्रभागीय वन अधिकारी कीजुम रीना ने बताया कि कम समय में सभी गिब्बन को पकड़कर सफलतापूर्वक छोड़ दिया गया। हूलॉक गिब्बन संरक्षण प्रोजेक्ट की शुरुआत नवंबर 2011 को हुई थी। तब दो गिब्बन को मेहाओ में छोड़ा गया था। इस प्रजाति के वानर देश के केवल पूर्वोत्तर के हिस्सों में पाए जाते हैं।