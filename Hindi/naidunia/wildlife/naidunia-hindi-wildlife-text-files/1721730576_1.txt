बालाघाट में 20 सितंबर 2014 और पेंच टाइगर रिजर्व की सिवनी जिले से लगी सीमा में 25 मई 2015 में पेंगोलिन का शिकार हुआ था। इसमें समसुद्दीन खान व अल्लारख्खा खान जिला खुर्दा, रियाज खान, रब्बानी खान जिला गंजाम उड़ीसा, अमर हुसैन लश्कर असम, लालटलेन कुंगा मिजोरम को गिरफ्तार किया है। इन आरोपितों पर भुवनेश्वर में भी पेंगोलिन की तस्करी के आरोप हैं। एसटीएसएफ के अधिकारियों ने बताया कि इन आरोपितों ने बालाघाट व सिवनी जिले से बड़ी मात्रा में पेंगोलिन का शिकार कर असम, मेघालय और मिजोरम के व्यापारियों को बेचा था। जहां से पेंगोलिन के अवशेष म्यानमांर के रास्ते चीने तक भेजे गए। पकड़े गए आरोपितों से अभी उड़ीसा में पूछताछ की जा रही है। इसके बाद इन्हें मप्र लाया जाएगा। 12 राज्यों से पकड़े 158 आरोपित पेंगोलिन व उसके अवशेषों की तस्करी में अभी तक 12 राज्यों से 158 आरोपितों को पकड़ा गया है। इस तरह मप्र से होने वाली पेंगोलिन की तस्करी मामले में एसटीएसएफ ने अंतर्राष्ट्रीय व अंतर्राज्यीय गिरोह का पर्दाफाश किया है।