जिले के माचकोट जंगल अंर्तगत कांदानार कोलेंग निवासी मंगलराम पिता बुधु (35) और मंगलू पिता सानू (18) परिजनों के साथ जंगल से लगे खेत से उड़द के पौधे उखाड़ रहे थे। तभी एक मादा भालू ने मंगलू पर पीछे से हमला कर जांघ का मांस नोंच लिया। मंगलू पर भालू का हमला होता देख बचाने के लिए मंगलसाय पहुंचा तो भालू उस पर हमला कर दिया। मंगलसाय की माने तो दोनों के बीच करीब पांच-सात मिनट तक गुथम-गुत्थी हुई। इस बीच भालू ने उसके सिर के चमड़ी को नोंचने के साथ हाथ-पैर और पीठ में गंभीर रुप से जख्मी कर दिया। इस दौरान आसपास के खेतों में काम कर रहे ग्रामीणों ने शोर-शराबा करने लगे तो भालू उसे छोड़कर अपने दो शावकों के साथ जंगल में भाग गया। ---