दरअसल अभयारण्य को लेकर कांग्रेस सरकार ने योजना बनाई थी। उत्तर सागर, धार, बुरहानपुर, श्योपुर, इंदौर, बड़वाह, पूर्व छिंदवाड़ा, दक्षिण छिंदवाड़ा, नरसिंहपुर, हरदा, पश्चिम मंडला में अभयारण्य से प्रस्ताव मांगे थे। इंदौर वनमंडल ने चोरल रेंज का तीन हजार हेक्टेयर जंगल में अभयारण्य बनाने पर जोर दिया था। मगर सरकार गिरने के बाद योजना ठंडे बस्ते में चली गई थी। अब एक बार फिर अभयारण्य को लेकर कवायद तेज हो गई है। प्रदेशभर में सात से आठ अभयारण्य बनाए जाएंगे। सूत्रों के मुताबिक इस बार इंदौर-बड़वाह वनमंडल मिलकर काम करने में लगे है। मामूली बदलाव करते हुए अभयारण्य का दायरा बढ़ा दिया है। अब सात हजार हेक्टेयर यानी 17 हजार एकड़ में अभयारण्य को प्रस्तावित किया है, जिसमें चार हजार हेक्टेयर इंदौर और तीन हजार हेक्टेयर बड़वाह का जंगल आ रहा है। ये आएंगे वनक्षेत्र इंदौर और बड़वाह वनमंडल के वन क्षेत्रों को मिलाकर जो नया अभयारण्य बनाया जा रहा है। इंदौर वनमंडल से तिल्लौर, कंपैल, चोरल के 14 कम्पार्टमेंट और बड़वाह वन मंडल के काटकुट सहित 12 कम्पार्टमेंट वन क्षेत्र को मिलाया है। सात हजार हेक्टेयर का प्लान बनाकर पीसीसीएफ को भेजा था। पट्टे-अतिक्रमण की दी जानकारी मुख्यालय को वनमंडल ने 19 बिंदुओं पर रिपोर्ट बनाकर भेजी है। प्रस्तावित अभयारण्य के आसपास रेल लाइन, राष्ट्रीय मार्ग, राजमार्ग में जमीन उपयोग होने के बारे में बताना है। साथ ही प्रस्तावित अभयारण्य के 10 किमी की परिधि में आने वाले ग्रामों की सूची, वन ग्रामों को प्रोजेक्ट में शामिल करने, वन्य प्राणियों का उपयुक्त स्थान, पट्टे की जमीन, अतिक्रमण का जिक्र करना है। वहीं अभयारण्य के चारों ओर से सीमाकंन का उल्लेख मानचित्र पर बताना है। मंजूरी के बाद करेंगे विकास अभयारण्य को लेकर वनमंडल से प्रस्ताव भेज दिया है। मुख्यालय से इन दिनों अभयारण्य की फाइल जैव विविधता और वाइल्डलाइफ बोर्ड के पास है। मंजूरी मिलने के बाद अभयारण्य के विकास को लेकर रूपरेखा बनाई जाएगी।नरेंद्र पंडवा, डीएफओ, इंदौर वनमंडल