केन्द्रीय मंत्री ज्योतिरादित्य सिंधिया ने केंद्रीय वन एवं पर्यावरण मंत्री भूपेंद्र सिंह यादव से मुलाकात करके उनसे अनुरोध किया है कि माधव नेशनल पार्क पिछले 200 वर्षों से बड़ी संख्या में टाइगर के रहवास के लिए जाना जाता रहा है। ये ग्वालियर रियासत के राज परिवार ने बसाया था, जो कि 1980 तक आबाद था, 1987 से 1996 तक यहां एक टाइगर यहां था। ये टाइगर बहुत ही तंदुरुस्त 8.5 फिट का था। 1990 में माधव नेशनल पार्क में टाइगर सफारी का निर्माण किया गया, जिसमें उस समय 10-15 टाइगर थे। फिर प्रशासनिक उदासीनता के कारण धीरे-धीरे ये सफारी बंद हो गई और यहां जो टाइगर थे, वो विस्थापित कर दिए गए। हालांकि कूनों के नेशनल पार्क में कई बाघ हैं, जबकि कूनो नेशनल पार्क माधव नेशनल पार्क से सटा हुआ है। कई बार इसके जानवर सड़क पार कर कूनो नेशनल पार्क तक पहुंच जाते हैं। इसी प्रकार रणथंभौर से निकलकर टी-1 बाघ कूनो और फिर से माधव नेशनल पार्क से होते हुए रतनगढ़ की माता मंदिर तक पहुंच गया है।