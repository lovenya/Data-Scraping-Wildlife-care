जानकारी अनुसार रविवार की रात 10:30 बजे के लगभग राष्ट्रीय राजमार्ग क्रमांक- 43 कटनी से गुमला के मध्य ग्राम भोलगढ़ के पिंजरहा धार के पास कोतमा की ओर से पोड़ी-सांधा तिराहा की ओर आ रहा अज्ञात वाहन द्वारा जंगल से गांव की ओर आ रहे तीन वर्ष के लगभग उम्र के नर चीतल को ठोकर मार दी जिससे नर चीतल के मुंह एवं आगे के दोनों पैरों में गंभीर चोट लगने पर स्थल पर ही मौत हो गई। घटना की सूचना राहगीरों द्वारा भोलगढ़ बीट के सुरक्षा श्रमिक रामजियावन पाव को दिए जाने पर वह स्वयं स्थल पर पहुंचकर मृत नर चीतल के शव को अपनी अभिरक्षा में रखते हुए वन विभाग के अधिकारियों को सूचित करते हुए वननाका भोलगढ़ लाकर सुरक्षित रखा इस बीच सूचना मिलने पर परिक्षेत्र सहायक फुनगा रमेश प्रसाद पटेल,बीटगार्ड भोलगढ़ रोहित दुबे,बीटगार्ड पोडी दिनेश रौतेल,वन्य जीव संरक्षक अनूपपुर शशिधर अग्रवाल एवं अन्य भोलगढ़ वन नाका पहुंचकर घटना की जानकारी वरिष्ठ अधिकारियों को दी।सोमवार की दोपहर पशु चिकित्सक से चीतल के शव का पीएम कराते हुए जांच प्रारंभ की गई है।