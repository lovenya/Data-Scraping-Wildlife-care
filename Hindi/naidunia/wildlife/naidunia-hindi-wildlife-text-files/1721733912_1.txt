भारत में 17 सिंतबर 2022 को प्रधानमंत्री नरेन्द्र मोदी द्वारा कूनो नेशनल पार्क में नामीबिया से लाए गए 8 चीतों को छोड़कर चीता पुनर्स्थापना प्रोजेक्ट का शुभारंभ किया था। इन चीतों में से तीन की मौत हो गई है। 18 फरवरी 2023 को दूसरे चरण में 12 चीते दक्षिण अफ्रीका से लाए गए थे, तत्कालीन मुख्यमंत्री शिवराज सिंह चौहान ने पार्क में छोड़ा था। 7 नर और 5 मादा चीता में से पिछले एक साल में एक मादा चीता दक्षा और तीन नर चीता उदय, तेजस, सूरज की मौत हो गई, हालाकि एक साल में लगभग 70 फीसदी चीतों के जीवित रहने को विशेषज्ञ बड़ी उपलब्धि मान रहे हैं क्योंकि प्रोजेक्ट में पहले से ही आशंका व्यवक्त की गई थी कि एक साल में 50 फीसदी चीते भी बच जाते हैं तो प्रोजेक्ट सफल है। दक्षिण अफ्रीका से लाई गई मादा चीता के अब तक खुशखबरी न देने के पीछे माना जा रहा है कि नामीबियाई चीता ज्वाला के मार्च 2023 में शावकों को जन्म देने के बाद प्रबंधन ने दक्षिण अफ्रीकी चीतों की मेटिंग का प्रयास किया था। इसी दौरान एक चीता दक्षा की मौत हो गई। बताया जाता है कि कम उम्र की होने की वजह से दो चीतों की संपर्क में आई दत्रा घायल हो गई थी। इस घटना के बाद से प्रबंधन ने दोबारा और चीतों की मेटिंग के जोखिम नहीं लिया। चीतों को लंबा समय कूनो में होने के बावजूद अभी तक पर्यटकों को इनका दीदार नहीं हुआ है जबकि टेंट सीटी घूमने के लिए रोजना पर्यटक कूनो पार्क आ रहे हैं। इसका कारण है कि अभी कूनो में मौजूद 11 चीते और 8 शावक बाड़े में हैं, केवल दो ही चीते खुले जंगल में घूम रहे हैं। कूनो प्रबंधन का कहना है कि वरिष्ठ स्तर पर गाइडलाइन के बाद ही चीतों कों जंगल में छोड़ा जाएगा। चीतों के बाड़े के पास पर्यटकों को जाने की इजाजत नहीं हैं। दक्षिण अफ्रीका से लाए गए चीतों को एक साल पूरा हो गया है। यहां लाए गए लगभग 70 प्रतिशत चीते जीवत रहना बड़ी उपलब्धि है।चीतों को खुले जंगल छोड़ने के बाद ही पर्यटकों को दिखाई दे सकते हैं। सभी चीते पूरी तरह स्वस्थ हैं। थिरूकुराल आर , डीएफओ, कूनो वन मंडल श्योपुर