साथ ही दूसरे कमरे में झाड़ू लगा रही थीं। इसी दौरान अचानक कोबरा सांप पर नजर पड़ी। महिला के सामने आने पर कोबरा ने फन उठा लिया। इससे महिला घबरा गईं और दौड़ते हुए घर से बाहर निकलीं। आसपास के लोगों को सांप की जानकारी दी। पड़ोसियों ने सांप को बाहर निकलने का काफी प्रयास किया, लेकिन सफल नहीं हुए। इसके बाद महिला ने पुलिस की डायल 112 को फोन कर सूचना दी। आरक्षक राजेश श्रीवास्तव और वाहन चालक दुर्गेश साहू तत्काल मौके पर पहुंचे। फिर पुलिस सांप को रेस्क्यू करने वाले युवक को लेने के लिए पड़ोस के गांव गए। वहां पता चला कि युवक शादी में शामिल होने बाहर चला गया है। वहां से पुलिस खाली हाथ लौट आई। पुलिसकर्मियों ने ही घर के अंदर घुसकर सावधानी पूर्वक सांप को बाहर निकालने का प्रयास किया। घंटेभर की मशक्कत के बाद रेस्क्यू आपरेशन चलाकर सांप को कमरे से बाहर निकाला गया। सांप को बिना नुकसान पहुंचाए सुरक्षित जगह में छोड़ दिया गया। सांप को मारना चाहते थे ग्रामीण सांप को देखकर आसपास के ग्रामीण डर गए थे। कोबरा किसी को नुकसान पहुंचा देता, इस डर से उसे मानने की तैयारी में थे। हथियार लेकर सांप को घेर लिया था। सांप बार-बार फैन उठाकर खड़ा हो रहा था। लेकिन पुलिसकर्मियों ने ग्रामीणों को समझाइश दी। इसके बाद सांप को बिना नुकसान पहुंचाए दूसरी जगह में छोड़ दिया गया।