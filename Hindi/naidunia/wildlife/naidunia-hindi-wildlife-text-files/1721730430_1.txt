रायपुर। नईदुनिया प्रतिनिधि वन्य जीव प्राणियों को गोद लेने की योजना को फिर से नए सिरे से लॉन्च करने की कवायद शुरू की जाएगी। दो साल पूर्व शुरू की गई योजना को गति देने के लिए वन विभाग ने कोई विशेष रुचि नहीं दिखाई। इसमें कारण था, जटिल प्रक्रिया थी। बहरहाल अब इसके प्रचार-प्रसार के जरिए इसे लोकप्रिय बनाने की प्लानिंग शुरू की जाएगी। इसमें जो शर्तें और नियम थे, उन्हें आसान बनाया जाएगा। नंदनवन और जंगल सफारी में शेर, भालू, हिरन, पक्षी समेत अन्य जानवरों को यहां आने वाले सैलानी भी गोद ले सकेंगे। इसके लिए उन्हें कुछ प्रक्रिया पूरी करनी होगी। इनके शुल्क से वहां मौजूद जानवरों की देखभाल की जाएगी। साथ ही इनके नाम की पट्टिका भी लगाई जाएगी, ताकि इससे लोग प्रोत्साहित हो। अभी तक 250 से 600 शुल्क लेने का प्रावधान था। इसे प्रभावी बनाने के लिए एनाउंसमेंट होगा। इससे सैलानियों और नागरिकों को इसके बारे में जानकारी हासिल हो सकेगी। वन विभाग की वन्य जीव शाखा के मुताबिक इस योजना को नए कलेवर में लाने के लिए कारगर रणनीति बनाई जाएगी। पूर्व में नहीं हो पाया था प्रचार-प्रसार पूर्व में इस योजना का भरपूर प्रचार-प्रसार नहीं हो पाया था। इस वजह से इसमें यहां के वन्य जीवों को गोद लेने वालों की संख्या दो से ज्यादा नहीं थी। अगर योजना को सही तरीके से अमलीजामा पहनाया गया होता तो जाहिर है कि वन्य जीव प्राणियों पर खर्च होने वाले बजट में कमी आती है। नईदुनिया ने उठाया था मुद्दा वन्य जीव प्राणियों के गोद लेने की इस योजना की पड़ताल नईदुनिया प्रमुखता के साथ लगातार उठा रहा है। इससे वन विभाग की नींद अब टूट चुकी है। जाहिर है कि ऐसे में आने वाले समय में कोई ठोस रणनीति बने। ज्ञात हो कि इस योजना के तहत सिर्फ कछुआ ही गोद दिया गया है। वर्जन विधानसभा सत्र बीत जाने के बाद इस योजना को फिर से लांच करने के लिए रणनीति बनाएंगे। - आरके सिंह, मुख्य वन संरक्षक, वन्य जीव 23 मधुकर दुबे-02-बजे 8 सं. आरकेडी