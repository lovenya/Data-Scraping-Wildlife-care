इस मंथन के जो नतीजे निकलेंगे, उन पर फोरम प्रदेश के साथ मिलकर काम करेगा। इसके तहत बाघ्ाों को बचाने जीपीएस से मॉनीटरिंग और ड्रोन से गश्ती जैसी आधुनिक तकनीकी अपनाना भी शामिल है। साल 2016 में प्रदेश के टाइगर रिजर्व और सामान्य वन मंडल के जंगलों में 30 बाघों की मौत हो चुकी हैं, जो अन्य राज्यों की तुलना में सर्वाधिक है। बाघों की सिलसिलेवार मौत पर नेशल टाइगर कंजरवेशन अथॉरिटी (एनटीसीए) गंभीर है। प्रदेश में बाघों की मौत की जानकारी ग्लोबल टाइगर फोरम के पास भी है। इसी को लेकर फोरम ने प्रदेश में 13 जोन बनाकर सर्वे कराया है। सर्वे के मुताबिक प्रत्येक जोन में 25 से ज्यादा बाघ होने का दावा किया जा रहा है। इसमें से एक जोन राजधानी से सटे भोपाल सामान्य वन मंडल और रातापानी वन्यजीव अभ्यारण्य को मिलाकर बनाया गया है। कार्यशाला में सभी जोन और टाइगर रिजर्व के अधिकारियों को बुलाया गया है। कब कितनी मौत साल - मौत 2016 - 30 2017 - 13 नोट: आंकड़े एनटीसीए की बेवसाइट से प्राप्त, इसमें शावक और वयस्क बाघ दोनों शामिल। फोरम ऐसे करेगा मदद - बाघों को ट्रेस करने जैसे जीपीएस मॉनीटरिंग, ड्रोन से गश्ती जैसे आधुनिक तकनीकी अपनाने और उस पर होने वाले खर्च के लिए मदद करेगा। टाइगर रिजर्व को सुरक्षित करने, खंडित होते कॉरिडोर को बचाने के काम में सहयोग करेगा। - बाघों की संख्या भी बढ़ती रहे और इसका आबादी पर भी असर न पड़े, इस पर सामूहिक काम होगा। यह है ग्लोबल टाइगर फोरम- बाघों की सुरक्षा के लिए एक अंतर्राष्ट्रीय फोरम। इसके भारत समेत 13 सदस्य देश हैं। जिनमें पाए जाने वाले बाघों पर यह फोरम काम करता है। फोरम में भारत की तरफ से विशेषज्ञ शामिल हैं। बाघों की सुरक्षा में मदद मिलेगी ग्लोबल टाइगर फोरम प्रदेश में बाघों को सुरक्षित करने में मदद करेगा। कार्यशाला में इस पर विस्तार से चर्चा होनी है। पहली बार फोरम प्रदेश में यह काम करने जा रहा है। - आरपी सिंह, एपीसीसीएफ मप्र वाइल्ड लाइफ, भोपाल