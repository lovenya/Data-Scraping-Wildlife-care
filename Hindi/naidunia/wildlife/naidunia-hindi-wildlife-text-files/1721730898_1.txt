लोकसभा चुनाव को लेकर सोशल मीडिया में कमेंट्स की बाढ़ है। एक ओर जहां दोनों प्रमुख पार्टियों के प्रत्याशी फेसबुक, ट्विटर, इंस्टाग्राम, वाट्सएप में ग्रुप बनाकर जनता से समर्थन मांग रहे हैं। वहीं लुभावने वादे, किए गए काम को गिनाने के साथ दूसरी पार्टी को निकम्मी साबित करने लगे हुए हैं। कांग्रेस के घोषणा पत्र के बाद बीजेपी के फेसबुक पेज फॉलो करने वाले लोगों को मैसेंजर के जरिए वीडियो भेजा जा रहा है। इसमें अभी सबसे फेमस 'जनता सब जानती है...' के वीडियो लोगों के बीच चर्चा का विषय है। युवाओं के देश में इस बार सोशल मीडिया में युवाओं की सहभागिता चुनावी गणित पर बड़ा फेरबदल कर सकती है। आइआइटी, एनआइटी और ट्रिपल-आइटी सहित अन्य राष्ट्रीय संस्थानों में इंजीनियरिंग की पढ़ाई कर रहे छात्र खुल कर कांग्रेस और बीजेपी से सवाल कर रहे हैं। एक इंजीनियरिंग कॉलेज के निजाम ने बीजेपी के द्वारा किए गए कार्यों के बखान का तीखा जवाब देकर बहस खड़ी कर दी है। एक ओर पार्टी के समर्थक यह कह रहे हैं कि इससे पहले कांग्रेस सरकार थी तो उसने क्या किया? दूसरी ओर बीजेपी सरकार के आने के बाद देश को गरीब बता रहे हैं। ऐसे ही बीजेपी के एक कॉमेडी वीडियो में राहुल गांधी की सीधी बात दिखाई गई है। इसमें बोलने में क्या जाता है पर व्यंग्य कसा है।