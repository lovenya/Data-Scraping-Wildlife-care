इस तरह से शुरुआत में दिया जाएगा खाना चीतों को शुरुआत में भोजन यानि चीतल का मांस ही उनके बाड़ों में दिया जाएगा। यानि उन्हें कुछ दिन तो बिल्कुल भी शिकार करने की जरूरत नहीं पड़ेगी। इसलिए ही कहा जा रहा है कि उन्हें थाली परोस कर दी जाएगी और उन्हें शिकार नहीं करना पड़ेगा। इसके लिए कूनो नेशनल पार्क प्रबंधन ने व्यवस्था कर रखी है। चीतल है पसंदीदा भोजन चीतों का पसंदीदा भोजन चीतल हैं। चूंकि चीता काफी बड़े जानवरों का शिकार नहीं करता है। इसलिए वह चीतल व हिरन जैसे प्राणियों को अपना शिकार बनाता है। हालांकि चीतल भी तेज गति से दौड़ते हैं। लेकिन चीतों की गति 120 किमी प्रतिघंटा तक की होती है। इसलिए वे चीतल का शिकार भी आसानी से कर लेते हैं। चूंकि चीतल मैदानी व घास वाले इलाकों में अधिक रहते हैं। इसलिए चीता भी मैदानी इलाकों में ही अधिक रहना पसंद करता है। चूंकि चीते का वजन भी 40 से 54 किलो के बीच होता है। इसलिए बिल्ली प्रजाति के जीवों में उसकी गति तेज होती है। चीते की विशेषताएं चीता: अफ्रीका और दक्षिण- पश्चिमी एशिया में पाए जाते हैं। इनकी एक छोटी आबादी ईरान के खुरासान में भी पाई जाती है। चीते के शरीर पर बने काले धब्बे गोल बिंदी जैसे होते हैं। चेहरे पर बहते आंसू जैसे काले रंग की लंबी लाइन होती है। स्वस्थ चीता 120 किमी प्रतिघंटा तक की गति से दौड़ सकता है। यह घास के मैदानों में रहना पसंद करते हैं। चीते पेड़ों पर कम चढ़ते हैं। नर चीते का वजन 54 किलो और मादा का 43 किलो तक होता है।