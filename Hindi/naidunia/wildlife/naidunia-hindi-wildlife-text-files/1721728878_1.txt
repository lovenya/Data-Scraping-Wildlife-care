शुक्रवार को वन विभाग ने सर्च वारंट के आधार पर ग्राम मुड़गुड़ी निवासी ननबौआ यादव के घर पर छापा मारा और घर की तलाशी ली तो यहां से भारी मात्रा में वन्य प्राणियों के अंग और पुराने हथियारों के अवशेष पाए गए। वन विभाग ने इन सभी चीजों को जब्त करलिया है और आगे की कार्रवाई की जा रही है। यह हुए जब्त इस बारे में जानकारी देते हुए धमोखर रेंजर जेपी शर्मा ने बताया कि ग्राम मुड़गुड़ी निवासी ननबौआ यादव और राममिलन यादव के घर की तलाशी के दौरान इनके यहां से मोर के पंजे, जंगली सुअर के बालों का गुच्छा, नाखून, हड्डी, सेही के कांटे आदि कई चीजें बरामद की गई हैं। साथ ही इन लोगों के घर से पुराने बंदूकों की नाल और दूसरे हिस्से भी बरामद किए गए हैं। तलाशी के दौरान मिली इनसभी चीजों को वन विभाग के लोगों ने जब्त कर लिया है। फरार हुए दोनों शिकारियों की तलाश तो वनविभाग कर रहा है लेकिन अभी इन्हें गिरफ्तार करने में सफलता नहीं मिल पायी है। पिछले दिनों उमरिया वन परिक्षेत्र अंतर्गत उमरार डेम के पास एक तेंदुए का शव मिला था और उसी के बाद से वन विभाग का अमला सतर्क हो गया। हालांकि उस मामले में भी अभी सफलता नहीं मिली है। शिकारियों की तलाश धमोखर रेंजर जेपी शर्मा का कहना है कि शिकारियों की तलाश की जा रही है और जल्द ही उन्हें गिरफ्तार कर लिया जाएगा। इस मामले में एक नई और चौंकाने वाली जानकारी मिली है वह यह है कि गिरफ्तार किए गए तीनों शिकारी अब फरार हैं। दो शिकारियों के संबंध झल्लू सिंह से हैं। झल्लू सिंह जानवरों के शिकार के लिए कुख्यात है और उसके इस क्षेत्र के कई शिकारियों से संबंध हैं। समझा जाता है कि झल्लू सिंह ने ही शिकारियों को संरक्षण दे रखा है। तीन गए जेल फरार हुए इन दो शिकारियों के साथ शिकार की नीयत से जंगल में घूम रहे तीन अन्य शिकारियों को वन विभाग ने पहले ही गिरफ्तार कर लिया था। इन्हें जेल भेज दिया गया है। इनमें रामकिशोर पिता मनोहर कोल, मातादीन कोल पिता सेमईया कोल, संपत बर्मन पिता भदई बर्मन शामिल हैं। इन आरोपियों को गिरफ्तार करने के बाद वन विभाग के अधिकारियों ने न्यायालय में पेश करके जेल भेज दिया है। फरार अन्य दो शिकारी इन्हीं के साथी बताए जा रहे हैं।