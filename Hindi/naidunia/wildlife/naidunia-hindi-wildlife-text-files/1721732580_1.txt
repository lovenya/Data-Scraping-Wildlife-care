किसी बड़े बाघ ने शावक की गर्दन तोड़कर मार दिया है : बाघ शावक की असमय मौत की खबर मिलने पर जब पन्ना टाइगर रिर्व के क्षेत्र संचालक उत्तम कुमार शर्मा से संपर्क किया तो उन्होंने बताया कि मृत शावक बाघिन पी-234 का बधाा है जो लगभग 9 माह का है। बीते साल इस बाघिन ने तीन शावकों को जन्म दिया था। मौत के सम्बन्ध में श्री शर्मा ने बताया कि पीएम रिपोर्ट में यह तथ्य सामने आया है कि किसी बड़े बाघ ने इसकी गर्दन तोड़कर मार दिया है। मृत बाघ शावक का पोस्टमार्टम शुक्रवार को सुबह हुआ और उसके बाद उसका अंतिम संस्कार कर दिया गया। क्षेत्र संचालक श्री शर्मा ने बताया कि उक्त बाघिन के दो शावक अपनी मां के साथ सुरक्षित हैं। चिन्ता बढ़ी : पीटीआर में फील्ड की लचर व्यवस्था को देखते हुए विगत कई माह पूर्व से ही मैदानी अमला दबी जुबान से हालात बिगड़ने की आशंका जताने लगे थे लेकिन आला अधिकारी इससे बेखबर वाहवाही में ही मशगूल रहे। नतीजा आज सामने है कि एक ही दिन में दो बाघ निपट गये। जानकारों का तो यहाँ तक कहना है कि अभी तो यह टेलर है, यदि फील्ड की व्यवस्था व मॉनिटरिंग सिस्टम में सुधार नहीं हुआ तो पूरी फिल्म देखने को मिलेगी। वन्य जीव प्रेमी अब कहने लगे हैं कि पन्ना वालो बचा सको तो अपनी इस अमूल्य प्राकृतिक धरोहर को बचा लो अन्यथा बाघों से आबाद यह खूबसूरत जंगल फिर बाघ विहीन हो जायेगा। बाघिन पी-234 के कुनबे से ही गुलजार हुआ अकोला बफर : पन्ना टाइगर रिजर्व के अकोला बफर का आकर्षण बाघिन पी-234 तथा उसका भरा-पूरा कुनबा है। मालूम हो कि पन्ना टाइगर रिजर्व की संस्थापक बाघिन टी-2 जिसे मार्च 2009 में कान्हा से पन्ना लाया गया था। इस बाघिन ने जुलाई 2013 में चार शावकों को जन्म दिया था। इन्हीं शावकों में से एक बाघिन पी-234 है। जिसके कुनबे ने अकोला बफर को गुलजार किया हुआ है। इस बाघिन ने नर बाघ टी-7 के साथ मिलकर अपने कुनबे को बढ;ाया है। इसी बाघिन की बेटी पी-234 (23) ने अकोला बफर क्षेत्र में ही जनवरी 2021 में तीन शावकों को जन्म दिया था।