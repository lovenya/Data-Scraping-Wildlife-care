क्षेत्रीय सांसद चंदूलाल साहू की अध्यक्षता में सोमवार को पर्यावरण चेतना केन्द्र जतमई में बैठक आयोजित की गई, जिसमें कलेक्टर निरंजन दास, जिला पंचायत के मुख्य कार्यपालन अधिकारी रितेश अग्रवाल, वनमंडलाधिकारी एम. गोविन्द राव सहित जल संसाधन, ग्रामीण यांत्रिकी सेवा एवं लोक निर्माण विभाग के अधिकारी भी उपस्थित थे। तीन बैरियर और पांच टावर लगेंगे क्षेत्र में तीन बैरियर और पांच टावर भी लगाए जाएंगे। झरनों से वर्षभर पानी बहता रहे, इसकी व्यवस्था भी की जाएगी। पर्यावरण चेतना केन्द्र में खुला मंच भी बनाया जाएगा। तौरेंगा बांध में जल संसाधन विभाग द्वारा गार्डन एवं पैगोड़ा विकसित किया जाएगा तथा स्कोपिंग व नाव की व्यवस्था की जाएगी। पर्यटकों की सुविधा के लिए पार्किंग की व्यवस्था भी रहेगी और साफ-सफाई पर विशेष ध्यान दिया जाएगा। इस प्रकार इस क्षेत्र को पर्यटन एवं वन्यप्राणियों के लिए आदर्श स्थल के रूप में विकसित किया जाएगा। पूर्ण रूप से विकसित होने के बाद इसका संचालन वन प्रबंधन समिति द्वारा की जाएगी।