पिछले कुछ दिनों से जंगल में आग लगने की घटना बढ़ गई है। वन विभाग के अधिकारी मैदानी अमले को वायरलेस से निर्देश देकर अपनी जिम्मेदारी से पीछे हट रहे हैं। अभी कुछ दिन पहले अचानक मार और उसके आसपास वन विकास निगम के क्षेत्र में आग लगी थी। जिसे बड़ी मुश्किल से बुझाया गया था। इसके बाद भी वन विभाग का अमला सतर्क नहीं हुआ और एटीआर के कोर जोन अचानकमार, बिंदावल, सराइपानी को दावानल ने अपने चपेट में ले लिया। शुक्रवार रात में लगी आग तेजी से सैकड़ों एकड़ जंगल को अपने चपेट में ले लिया। जब वन विभाग का अमला फायर वाचर लेकर पहुंचे तो स्थिति नियंत्रण से बाहर हो चुकी थी। आग से अचानकमार, बिंदावल और उसके आसपास का पूरा क्षेत्र धु-धुकर जल रहा था। फिर भी वन विभाग के मैदानी अमले ने फायर वाचर और ग्रामीणों की मदद से आग पर काबू पाने की कोशिश शुरू की, जबतक आग पर काबू पाते तब तक सैकड़ों एकड़ जंगल की घासफूस और छोटे-मोटे पेड़ जलकर राख हो चुके थे। सबसे पहले तो आग को फैलने से रोकने के लिए छोटे झाड़, घासफूस और सुखी पत्तियों को अलग किया गया। यह काम जैसे ही पूरा हुआ वन विभाग का अमला फायर वाचर और मजदूरों को लेकर लौट गई। लेकिन जो बड़े गिरकर जंगल मे पड़े थे उनमें आग धधक रही थी। वन विभाग के अधिकारियों ने इन्हें बुझाना मुनासिब नहीं समझ। धधकती आग को यूं ही छोड़कर चले आए। घासफूस में लगी आग बुझने के बाद भी बड़े पेड़ धु-धुकर जल रहे थे। यह आग हवा चलने पर आगे के जंगल को अपनी चपेट ले सकता है। वन विभाग के अधिकारियों की लापरवाही जंगल और जंगल में रहने वन्यजीव को भारी पड़ सकता है। भाग रहे वन्यप्राणी एटीआर के जंगल मे आग लगने से क्षेत्र के वन्यप्राणियों को जहां से रास्ता दिखा भागते नजर आए। यही कारण है कि चीतल, वनभैंसा, सियार, बंदर समेंत छोटे-मोटे वन्यप्राणी एटीआर से दूर वन विकास निगम के जंगल मे हांफते-भागते नजर आए।