- कुछ अनमने से हैं अभी नामीबिया से लाए गए चीते श्योपुर.नईदुनिया प्रतिनिधि। कूनो नेशनल पार्क अब देश का एकमात्र ऐसा नेशनल पार्क बन गया है। जहां चीतों की गुर्राहट सुनाई देगी। यह पार्क चीतों का नया बसेरा बनाया गया है। नामीबिया से लाए गए तीन नर और पांच मादा चीते कूनो के मेहमान तो बन गए हैं, लेकिन अभी कुछ अनमने से हैं। वन्यजीव प्रबंधन से जुड़े विशेषज्ञों का कहना है, कि लंबी यात्रा, थकान और बेहोशी की दवा के असर के चलते अभी चीतों को अपनी प्राकृतिक अवस्था में लौटने में कुछ वक्त लगेगा। वे बड़े आशान्वित हैं कि 75 साल बाद भारत की धरती पर चीतों का कुनबा बढ़ेगा। विशेषज्ञों का कहना है कि अफ्रीका के जंगल या खुले मैदान, हमारे देश से मिलते-जुलते हैं। इसलिए यहां की आवाेहवा में चीतों को ढलने मेें ज्यादा वक्त नहीं लगेगा। श्योपुर। कूनो नेशनल पार्क अब देश का एकमात्र ऐसा नेशनल पार्क बन गया है। जहां चीतों की गुर्राहट सुनाई देगी। यह पार्क चीतों का नया बसेरा बनाया गया है। नामीबिया से लाए गए तीन नर और पांच मादा चीते कूनो के मेहमान तो बन गए हैं, लेकिन अभी कुछ अनमने से हैं। pic.twitter.com/zi40fy5B4h — NaiDunia (@Nai_Dunia) September 17, 2022 एक महीने क्वारंटाइन बाड़े में रहेंगे चीते - एक माह की क्वारंटाइन अवधि में कूनो नेशनल पार्क में चीतों को भैंसे का मांस दिया जाएगा। वह भी सप्ताह में दो दिन। ऐसा इसलिए, क्योंकि चीतों को एक महीने तक 1500 वर्ग मीटर के बाड़े में रखा जाना है। जिसमें उनकी शारीरिक गतिविधि कम हो जाएगी। ऐसे में ज्यादा मांस देने से पाचनक्रिया की समस्या आ सकती है। ऐसा इसलिए भी है क्योंकि चीतों का जलवायु परिवर्तन भी हो रहा है। नई जगह व्यवस्थित होने में उन्हें कुछ समय भी लगेगा। वहीं चीतों के साथ नामीबिया से आए विशेषज्ञ प्रो. एड्रिन, डा. लारी मार्कर और विंसेंट तय करेंगे कि उन्हें कितनी अवधि में कितना मांस दिया जाना है। 15 दिन में इनकी डाइट की समीक्षा होगी। बड़े बाड़े में पहुंचने के बाद मिलेगा शिकार का मौका चीते एक महीने बाद क्वारंटाइन बाड़े से निकालकर बड़े बाड़े में जाएंगे। तब उनके सामने चीतल, सांभर, काले हिरण छोड़े जाएंगे और फिर वे शिकार कर सकेंगे। करीब ढाई से साढ़े तीन महीने चीते इसी बाड़े में रहेंगे। चीतों के लिए भरपूर हैं शाकाहारी वन्यप्राणी - पार्क में चीतों के सामने खाने का कोई संकट नहीं है। दो माह पहले ही पार्क में दो सौ चीतल छोड़े गए हैं और चीतल, हिरण, सांभर, जंगली सुअर पहले से हैं। इस तरह पार्क में शाकाहारी वन्यप्राणियों की संख्या 1200 से अधिक है। ज्ञात हो कि नामीबिया में भी चीतल, काला हिरण, सांभर से मिलते-जुलते वन्यप्राणी हैं। जिन्हें चीता पसंद करता है।