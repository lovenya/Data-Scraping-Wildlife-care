मगर, दहशत का आलम यह है कि न तो बच्चों के माता-पिता उन्हें स्कूल भेज रहे हैं और न ही बच्चे स्कूल जाने को तैयार हैं। कुत्तों के इस हिंसक व्यवहार की खबर फैलने के बाद वर्ल्ड वाइल्डलाइफ फंड (WWF) के दो सदस्यों की टीम और इंडियन वेटिनरी रिसर्च इंस्टीट्यूट बरेली के अधिकारी भी सीतापुर में पहुंच चुके हैं। वे यह जानने की कोशिश कर रहे हैं कि कुत्तों के इस हिंसक व्यवहार की आखिर वजह क्या है। माना जा रहा है कि गुरुवार तक WWF इस बारे में अपनी रिपोर्ट दे देगा। अधिकारियों ने बताया कि उन्होंने स्थानीय लोगों की मदद से अब तक 37 आवारा कुत्तों को पकड़ लिया है। इसके अलावा उन्होंने इस आशंका से भी इंकार किया है कि बच्चों पर हमला कुत्तों की जगह सियार ने किया है। लाल मिर्च च खाने से भी होते हैं फायदे, जानें कैसे करना है इस्तेमाल दो महीने पहले तक सात बच्चों की मौत हो गई थी, जबकि छह बच्चों की मौत पिछले हफ्ते हुई है। इनमें से तीन बच्चे आंधी आने के बाद गिरे आम को उठाने गए थे। सिटी मजिस्ट्रेट हर्ष देव पाण्डेय ने बताया कि स्थानीय लोगों ने 12 से 13 कुत्तों को मारा डाला है। सीतापुर की डीआईओएस देवकी सिंह ने बताया कि खैराबाद के स्कूलों में बच्चों के संख्या एक मई के बाद से बहुत कम हो गई है। इसे देखते हुए निर्देश जारी किए गए हैं। माता-पिता बच्चों को किसी बड़े सदस्य के साथ स्कूल भेजें और उन्हें स्कूल से ले जाएं। इसके साथ ही अधिकांश प्राथमिक और जूनियर हाई स्कूलों को बंद कर दिया गया है। पीपल की पूजा से शनि देव कैसे होते हैं शांत, पढ़ें पौराणिक कहानी