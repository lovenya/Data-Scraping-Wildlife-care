युवा फ़ोटोग्राफर आदित्य सप्रे ने बताया कि वे हर शाम छत पर कैमरा लेकर पहुंच जाते हैं। उन्होंने अपने घर की छत पर पक्षियों के लिए पानी और दाना रखा है, जिससे ज्यादा से ज्यादा पक्षी आएं। इस समय रेजिडेंशियल बर्ड्स ज्यादा देखने मिल रहीं हैं। कुछ उनके घर पर भी हैं। आदित्य ने बताया कि उनके घर पर लगे जायसोंन के फूलों पर टिकल्स ब्लू फलीकेचर आसानी से देखने मिल जा रही है। ये फूलों का रस चूसती है। इसी तरह कॉमन एमराल्ड कबूतर भी इस समय देखा जा रहा है। गौरैया देखने मिल रही है: एक और युवा फोटोग्राफर ने बताया कि क्योंकि इस समय लॉक डाउन लगा है तो थोड़ा प्रदूषण कम हुआ है। इस वजह से भी घरों का आसपास काफी पक्षी दिख रहे हैं। अच्छी बात है कि गौरैया देखने मिल रही है। जो लोग गर्मी आने पर अपने घरों की छत पर पानी का सकोरा रखते हैं उनके यहां सुबह और शाम को कई पक्षियों की चहचहाहट आसानी से सुनी जा सकती है। हम फोटोग्राफरों को तो ऐसे पक्षियों को देखने का इंंतजार रहता है। इस समय खेतों में भी फसल कट चुकी है तो पक्षियों को वहां भी दान नहीं मिल रहा है। क्योंकि शहरों में अभी आवागमन न के बराबर है तो पक्षी शहर की तरफ आ रहे हैं। यही वजह है कि जहां उन्हें पानी और दाना मिल जाता है वो आराम से वहां रुक जा रहे हैं।