नर चीतल के शहरी इलाके में होने की जानकारी मिलते ही मौके पर थोड़ी देर बाद दक्षिण वन मंडल की टीम रेसक्यू करने पहुंच गई। लेकिन इस नर चीतल को पकड़ने में वन विभाग की टीम को भी कड़ी मशक्कत करनी पड़ी। रेसक्यू में वन विभाग के एक जवान का हाथ भी फ्रेक्चर हो गया। करीब आधे घंटे की मशक्कत के बाद वन विभाग की टीम ने नर चीतल को पकड़ने में सफलता पाई। जैसे ही इलाके में नर चीतल होने की जानकारी मिली तो दुकान के बाहर लोगों की काफी भीड़ जमा हो गई। भगवानगंज इलाके में काफी घनी बस्ती है और यह क्षेत्र शहर से लगा हुआ है। भीड़भाड़ भरे इस इलाके में आखिर नर चीतल कैसे आया? वन विभाग की टीम इसकी जांच कर रही है। रेंजर लाखन सिंह ने बताया कि जैसे ही हमें चीतल के होने की सूचना मिली। हमने तुरंत उसका रेसक्यू कर आमेठ के जंगलों में छोड़ दिया। चीतल पर किसी भी प्रकार का चोट का निशान नहीं था। उन्होंने बताया कि क्षेत्र में चीतलों की संख्या काफी बड़ गई है। कभी-कभी ये भोजन-पानी की तलाश में शहरों की ओर आ जाते हैं।