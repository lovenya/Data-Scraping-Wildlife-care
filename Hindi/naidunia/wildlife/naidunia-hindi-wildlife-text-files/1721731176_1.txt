वन विभाग वन्यजीव प्राणी सप्ताह मना रहा है। इस अवसर पर वन विभाग अलग-अलग दिन कार्यक्रमों का आयोजन कर रहा है। वन विभाग तेलीबांधा स्थित एलईडी टीवी के माध्यम से लोगों को वन्यजीवों के बारे में डाक्यूमेंट्री फिल्म दिखा रहा है। एक दिन में करीब दो से तीन फिल्म दिखाई जा रही है। गुरुवार को बंदर के बारे में फिल्म दिखाई गई। इसमें बंदर से जुड़ी सारी जानकारी दी गई। इसके साथ ही रेंजर्स एसोसिएशन हॉल पंडरी में विभिन्ना स्कूलों के छात्र-छात्राओं के लिए निबंध प्रतियोगिता का आयोजन किया गया। इस प्रतियोगिता में 75 से 80 स्कूली बच्चों ने भागीदारी निभाते हुए वन्यप्राणी संरक्षण के प्रति अपने विचारों को शब्दों के माध्यम से कागज पर अभिव्यक्त किया। ज्ञात को वन विभाग गांधी जयंती के अवसर पर हर साल वन्यजीव प्राणी सप्ताह का आयोजन करता है। यह आयोजन करीब दशहरा तक चलता है। इस दौरान वन विभाग अलग-अलग प्रतियोगिताओं का आयोजन करता है। वन विभाग द्वारा इस वर्ष केंद्रीय कारागार रायपुर के बंदीजनों के बीच निबंध प्रतियोगिता का आयोजन किया गया। इसमें 19 बंदियों ने वन्यप्राणी संरक्षण का महत्व एवं वन्यप्राणी और मानव द्वंद्व कारण एवं निदान विषय पर निबंध लिखे।