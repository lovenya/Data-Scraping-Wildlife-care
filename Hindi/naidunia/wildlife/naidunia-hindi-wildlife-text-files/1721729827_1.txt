जिला मुख्यालय से 10 किलोमीटर की दूरी पर बसे ग्राम अमेठी में जंगल से भटककर हिरण पहुंच गया। खबर पाकर वन विभाग की टीम गांव पहुंची और हिरण को गंगरेल स्थित मानव वन में ले जाकर छोड़ दिया। ग्राम अमेठी में 4 जुलाई की सुबह लोगों ने गांव में उछलकूद करते हिरण को देखा। कुत्ते भौंकते हुए हिरण के पीछे पड़े हुए थे। हिरण के एक पैर में हल्की चोट लगी थी। गांववालों ने वन विभाग को इसकी सूचना दी। वन विभाग के टीम के पहुंचने के बाद हिरण को पकड़कर बांधा गया। इसके बाद पशु चिकित्सक से हिरण का उपचार कराया गया। मालूम हो कि अमेठी के पास नदी के आगे से जंगल शुरु हो जाता है। इसी जंगल से होकर हिरण गांव में आया था। बीट गार्ड शंकर सिंह वर्मा ने बताया कि हिरण 3 साल उम्र का है और मादा है। फिलहाल हिरण को गंगरेल के मानव वन में रखा गया है। आगे उच्चाधिकारियों का आदेश मिलने पर जंगल में छोड़ा जा सकता है। डीएफओ विवेक आचार्य का कहना है कि अमेठी में मिले हिरण को मानव वन भेजा गया है। --