परिक्षेत्र तीन साल से जुड़ने से यहां की सात रेंज में वन्यप्राणी बाघ, तेंदुआ, बायसन, भालू, सांभर, नीलगाय, चीतल समेत अन्य वन्यप्राणी बहुतायात आ गए है। इनमें से अधिकांश वन्यप्राणी विचरण करते हुए सड़क पर आ जाते है। ताकि कोई जंगल के अंदर किसी तरह से कोई शिकारी वन्य प्राणियों का शिकार न कर सकें। जंगल में महकारी, मानकुंवर और महादेव मंडी नदी वन्य प्राणियों के लिए जीवनदायिनी बनी हुई है। वन विभाग के अधिकारी ने बताया कि जंगल का परिक्षेत्र 23 हजार 468.17 हेक्टेयर में विस्तृत रूप से फैला हुआ है। जंगल की सीमाएं उत्तर सिवनी, पश्चिम व मंडला को स्पर्श करती हैं। जिले का यह पहला परिक्षेत्र है जिसमें लामता से परसवाड़ा, लामता से नैनपुर, लामता, चांगोटोला, परसवाड़ा में है। जंगल में महकारी नदी, मानकुंवर नदी व महादेवी मंडी नदी है जिसमें वन्यप्राणी अपनी प्यास बुझाते हैं। यही कारण है कि लामता की 28 बीटों में 28 वन कर्मचारियों को हमेशा तैनात रखा जा रहा है। वन्यप्राणी अधिक होने से सड़क पार करते समय कई बार राहगीरों को इनका दीदार हो रहा है, इसीलिए इस क्षेत्र को ईको पर्यटन बनाने की मांग उठ रही है। इतनी बढ़ी वन्य प्राणियों की संख्या लामता के पूरे रेंज के जंगल में वन्यप्राणी बाघ 12, तेंदुआ 15, बायसन 35, भालू 15, सांभर 30, नीलगाय 30, चीतल 60 आ गए है। वन्य प्राणियों का सड़क पर आने से रोकने के लिए फेंसिंग तार लगवाए । इसके साथ ही मुख्य मार्ग जहां पर वन्य प्राणियों का विचरण रहता है वहां कोई दुर्घटना न हो जाए उसके लिए पत्थर की दीवारें बनाने राज्य सरकार को मांग पत्र भी भिजवाया गया है। सड़क किनारे 10-10 फीट ऊंचाई की पत्थर वाली दीवारें पांच किमी के दायरे तक बनने पर वन्यप्राणी सड़क में आने की बजाय जंगल में कैद होकर विचरण कर पाएंगे। इनका कहना कान्हा नेशनल पार्क के पेच कॉरिडोर से जंगल लगा होने से वन्य प्राणियों की संख्या बढ़ने लगी है। इसके लिए वन कर्मचारियों को गश्त करने और समय पर कैमरे लगवाए जाते हैं। एनके सनोड़िया, सीसीएफ बालाघाट।