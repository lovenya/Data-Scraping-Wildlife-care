यह कार्रवाई सिवनी वन वृत्त के मुख्य वनसंरक्षक एसएस उद्दे, उत्तर सामान्य डीएफओ वासु कनोजिया के निर्देशन में उड़नदस्ता दल और छपारा वन परिक्षेत्र अमले द्वार संयुक्त रूप से की गई। जानकारी के मुताबिक छपारा एसडीओ महेंद्र सिंह के नेतृत्व में गठित दल ने रविवार रात भीमगढ़ रोड़ से जा रहे तीन मोटर साइकिल में सवार पांच लोगों को घेराबंदी कर रोका। तलाशी के दौरान संदिग्ध व्यक्तियों के पास बोरे में दुर्लभ वन्यजीव पैंगोलिन एक नग भरा पाया गया। पांच आरोपिताें को गिरफ्तार वन अमले ने पैंगोलिन को अभिरक्षा में लेकर तीनों मोटर साइकिलों को जब्त कर लिया है। गिरफ्तार आरोपितों से प्रकरण में आगे पूछताछ की जा रही है। इसके साथ ही पैंगोलिन की तस्करी से जुड़े और भी मामले में संलिप्तता और खरीददारों की जानकारी भी जुटाई जा रही है। चार छपारा, एक बरघाट का आरोपित गिरफ्तार आरोपितों में चार आरोपित छपारा मुख्यालय के रहने वाले हैं, जबकि एक आरोपित बरघाट के आमागढ़ टिकारी निवासी है। वन अमले ने छपारा कुम्हारी वार्ड निवासी यशवंत पुत्र संतोष पाटर (29), रवि पुत्र ज्ञानी प्रसाद जोगी (32), मिथलेश पुत्र भागीरथ चौधरी (35), छपारा बस स्टेंड निवासी अभय पुत्र ओमप्रकाश गुप्ता (42) व बरघाट आमागढ़ निवासी स्वदेश पुत्र दुर्गाप्रसाद साहू (63) को गिरफ्तार किया है। पेंगोलिन तस्करों को पकड़ने में छपारा वन परिक्षेत्र अधिकारी शरद सिंह, संजय जायसवाल, कोमल प्रसाद सनोडिया, चंद्रविनय सिंह, निरंजन मर्सकोले, अर्पित मिश्रा, भूपेंद्रसिंह, विवेक मिश्रा, शाकिर अब्बास, राजेश कुमार बघेल, मनीष चौधरी, कमलसिंह धुर्वे, सुमनलाल इनवाती शामिल रहे।