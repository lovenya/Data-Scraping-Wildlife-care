डायरेक्टर ने बताई खूबियां : वाइल्ड लाइफ इंस्टीट्यूट की डायरेक्टर डॉ. शोभा जावरे ने वनमंत्री को लैब और म्यूजियम का भी निरीक्षण कराया। इस दौरान वनजीवों के संरक्षण और उनके जीवाश्म को सहेजने के लिए वाइल्ड लाइफ इंस्टीट्यूट द्वारा उठाए गए कदमों की भी जानकारी दी। इसके साथ ही उन्होंने बताया कि वनविभाग के सहयोग से वह और भी कई अनुसंधान कर रहे हैं, जो आने वाले भविष्य की चुनौतियों में मदद करेंगे। वाइल्डलाइफ इंस्टीट्यूट दे कर्मचारियों को प्रशिक्षण : इस दौरान वनमंत्री ने कहा कि वाइल्ड लाइफ इंस्टीट्यूट के विज्ञानी के साथ राष्ट्रीय और अंतरराष्ट्रीय विज्ञानियों द्वारा वन विभाग के अधिकारी, कर्मचारी और वनों में तैनात रहने वाली तकनीकी अधिकारियों को खास प्रशिक्षण दिया जाए। इसके लिए वन विभाग आर्थिक मदद से लेकर प्रशासनिक मदद करने तैयार हैं।