बैठक में अधिकारियों ने बताया कि कोर एरिया में आने वाले परिवारों के पुनर्वास किए जाने की कार्य-योजना तैयार की गई है। उनके लिए स्थल का चिन्हांकन भी कर लिया गया है। पहले चरण में तीन गांव-तिलाईडबरा, बिराजपानी और छिर्राहट्टा का विस्थापन किया जाएगा। खर्च होंगे 500 करोड़ अफसरों ने बताया कि गांवों के पुनर्वास में 500 करोड़ रुपए का खर्च आएगा, जिनमें 300 करोड़ रुपए केन्द्र और 200 करोड़ रुपए राज्य सरकार वहन करेगी। पुनर्वास नीति के अंतर्गत प्रत्येक प्रभावित परिवार को 10 लाख रुपए अथवा 2 हेक्टेयर भूमि दी जाती है। इसके साथ ही नए पुनर्वास गांव में राज्य सरकार की तमाम योजनाओं की सुविाएं निशुल्क मुहैया कराई जाएंगी। नई जिप्सी और स्टॉफ बढ़ाने को मंजूरी वन मंत्री ने अचानकमार टाईगर रिजर्व में पर्यटकों की लगातार बढ़ते संख्या पर प्रसन्न्ता जाहिर की। सुविधा के लिए तीन जिप्सी खरीदने की सहमति प्रदान की। उन्होंने स्टाफ की कमी को भी जल्द पूर्ण करने का भरोसा दिलाया। फैक्ट फाइल अचानकमार का कुल क्षेत्रफल - 914 वर्ग किमी कोर जोन - 649 वर्ग किमी बफर जोन - 265 वर्ग किमी रेंज - 07 250 करोड़ की जल संर्वन योजना को मंजूरी बैठक में मंत्री ने 250 करोड़ स्र्पए के जल संर्वधन योजना कको भी मंजूरी दी। पहले चरण में बिलासपुर वनवृत्त के हाथी प्रभावित क्षेत्र रायगढ़ वनमण्डल से इस काम की शुरूआत होगी। 250 करोड़ रुपए की लागत वाली इस परियोजना में 1306 जल संरचनाए निर्मित किए जाएंगे। इसके जरिए हाथियों को स्थानीय स्तर पर रोकने के साथ ही सिंचाई सुविधा बढ़ाकर कर वनवासियों की आमदनी में बढ़ोतरी होगी।