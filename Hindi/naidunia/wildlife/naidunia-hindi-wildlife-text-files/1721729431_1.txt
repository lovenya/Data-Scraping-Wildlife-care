जंगल के भीतर छिपे हैं हाथी चारभांठा-अनसुला के मध्य कक्ष क्रमांक 250 में पलाश के प़ेड़ मौजूद हैं। जहां हाथी दिन-भर से ठहरे हैं। जंगल में हाथियों के दल के होने की खबर के बाद करीब चार से पांच सौ लोग चारों ओर से घेरे हुए हैं। भीड़ से आक्रोशित हो रहे हैं हाथी चारों ओर से घिरे हाथियों ने समय-समय पर भीड़ की ओर दौड़ लगाकर डरा रहे हैं। 16 हाथियों के दल में 2 बच्चा हाथी होने की पुष्टि डिप्टी रेंजर सालिक डडसेना ने की है। समाचार लिखे जाने तक किसी तरह की घटना दुर्घटना की खबर नही है। किंतु धान एवं सब्जी भाजी की फसलों को तहस नहस करने की सूचना वन विभाग द्वारा दी गई है। ग्रामीणों को सतर्क रहने का निर्देश 16 हाथियों के दल के अनसुला-चारभांठा के जंगल में ठहरे होने के बाद वन विभाग द्वारा अनसुला-चारभांठ, कुरमाडीह, पाटनदादर, खैरखुटा, बिंधनखोल आदि गांव के लोगों को रात्रि में सतर्क रहने के निर्देश दिए गए हैं।