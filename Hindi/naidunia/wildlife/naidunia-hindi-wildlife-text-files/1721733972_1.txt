कोरबा (नईदुनिया प्रतिनधि)। कटघोरा वन मंडल में 37 हाथी इन दिनों अलग-अलग दल बनाकर घुम रहे हैं। शनिवार की रात 17 हाथियों का दल केंदई वन परिक्षेत्र के कांपानवापारा के पास नेशनल हाईव के निकट पहुंच गए। आवागमन आधे घंटे के लिए के लिए थम गया। सूचना मिलते ही वन विभाग की टीम हाथियों जंगल की ओर खदेड़ा। तब कहीं जाकर वाहनों का आवामन बहाल हुआ। खेत खलिहानों से फसल का उठाव होने व गर्मी का असर शुरू होने के बाद रहवासी क्षेत्रों की ओर हाथियों का विचरण बढ़ गया हैं। विगत माह भर जंगल में रह रहे हाथियों के दल को गांवो के आसपास देखा जा रहा है। शनिवार को चार दल में बंटे हाथी लालपुर, मोरगा, मड़ई व कांपानवापारा के पास विचरण कर रहे थे। कटघोरा-अंबिकापुर को जोड़ने वाली नेशनल हाइवे के कांपानवापारा के पास शनिवार को 17 हाथी आ धमके। इससे आवागमन बाधित होने लगी। इन दिनों ड्रोन कैमरा व एप के माध्यम हाथियों के विचरण की स्थल की जानकारी वन विभाग को तत्परता से मिल रही है। नेशनल हाइवे में हाथियों के विचरण करने की सूचना मिलते ही वनकर्मी सक्रिय हो गए। हाथियों को हाइवे मार्ग से दूर जंगल की ओर खदेड़ा गया, इसके बाद आवागमन बहाल हुई। कोरबा (नईदुनिया न्यूज)। भारत निर्वाचन आयोग द्वारा इस लोकसभा निर्वाचन में प्राधिकार पत्रधारी पत्रकार मतदान से वंचित न रहें इसके लिए डाकमत पत्र से मतदान की सुविधा दी गई है। इस संबंध में कलेक्ट्रेट सभाकक्ष में प्रशिक्षण आयोजित किया गया। जिसमें जिला स्तरीय मास्टर ट्रेनर डा एमएम जोशी ने कोरबा प्रेस क्लब को प्रक्रिया के संबंध में जानकारी दी। बताया गया कि निर्वाचन आयोग से मतदान के कवरेज के लिए प्राधिकार पत्र प्राप्त करने वाले पत्रकार अपना आवेदन निर्धारित प्रारूप में प्रस्तुत करेंगे। आवेदन प्राप्त होने पर उन्हें चिन्हांकित स्थान पर डाक मतपत्र से मतदान की सुविधा होगी। इस अवसर पर प्रेस क्लब के संरक्षक कमलेश यादव, अध्यक्ष राकेश श्रीवास्तव, सचिव दिनेश राज, कोषाध्यक्ष रंजन प्रसाद, सदस्य राजेश कुमार, अब्दुल असलम आदि उपस्थित थे।