कानन पेंडारी पहुंचने वाले पर्यटकों के लिए जू प्रबंधन छह नई सेल्फी पाइंट बनाया है। इसकी खासियत यह है कि सेल्फी के दौरान पर्यटकों के साथ वन्यप्राणियों की तस्वीर भी नजर आएगी। जू में रखे गए बाघ, तेंदुआ, हिप्पोपोटामस समेत अन्य वन्यप्राणियों की तस्वीरों वाले पोस्टर बनाए गए हैं। इसका नए साल के पहले दिन पर्यटक लुत्फ उठा सकते हैं। साल के पहले दिन एक जनवरी को जू में हजारों की संख्या में पर्यटक भ्रमण करने पहुंचते हैं। इस बार भी 20 हजार से अधिक पर्यटकों के पहुंचने की उम्मीद है। इन्हें संभालने के लिए जू प्रबंधन ने पुख्ता इंतजाम किया है। पार्किंग से लेकर एंट्री और टिकट काउंटर की अतिरिक्त सुविधा मुहैया कराई जाएगी। इस बार नए वन्यप्राणी तो नहीं है लेकिन उनकी तस्वीर बने बैनर लगाकर छह अलग- अलग सेल्फी पाइंट बनाए गए हैं। यह इस बार नया है। प्रबंधन का मानना है कि पर्यटक केज के सामने खड़े होकर वन्यप्राणियों को दिखाते हुए सेल्फी लेते हैं। इसमें उनकी तस्वीर तो साफ नजर आती है, लेकिन वन्यप्राणी इतने छोटे नजर आते हैं कि सेल्फी लेने का मजा किरकिरा हो जाता है। इसे देखते हुए ही सेल्फी पाइंट बनाने का निर्णय लिया गया है। आगामी दिनों में केज के सामने कुछ पाइंट बनाने की योजना है। वहीं दूसरी तरफ सोमवार को जू प्रबंधन दिनभर पर्यटकों की भीड़ को संभालने के लिए तैयारी में जुटा रहा है। साल के आखिरी दिन पहुंचे 1500 पर्यटक कानन पेंडारी जू सोमवार को बंद रहता है। इस दिन साप्ताहिक अवकाश घोषित है। लेकिन साल का आखिरी दिन होने के कारण जू प्रबंधन ने इसे खुला रखने का निर्णय लिया था। इसका बेहतर रिस्पांस भी मिला। सोमवार को करीब 1500 पर्यटकों ने जू पहुंचकर मौज- मस्ती की। बैटरी कार से लेकर पैदल जू की सैर कर घर लौटे। 63 वनकर्मी और 30 पुलिसकर्मियों की लगेगी ड्यूटी पर्यटकों को बेहतर व्यवस्था देने के साथ- साथ उनकी सुरक्षा भी अहम जिम्मेदारी है। यही वजह है कि इस बार 20 पुरुष व 10 महिला पुलिसकर्मियों को तैनात करने का निर्णय लिया गया है। इसके अलावा जू के कर्मचारियों के अलावा 63 अतिरिक्त वनकर्मियों की ड्यूटी लगाई गई। सभी एक जनवरी की सुबह आठ से जू में तैनात हो जाएंगे। सुरक्षा अमला जू के अंदर व बाहर दोनों जगह की व्यवस्था संभालेगा।