पूछताछ में उसने घर में काले हिरण के सींग और सेही के कांटे व हड्डियां छिपाकर रखना बताया। टीम के सदस्यों ने घर जाकर वन्यप्राणियों के अंग बरामद कर किए। अधिकारियों के मुताबिक आरोपियों के तार अंतर्राष्ट्रीय तस्कर गिरोह से जुड़े है। इस दिशा में जांच कर रहे है। गौरतलब है कि टाइगर स्ट्राइक फोर्स को बीते दिनों तस्करी से जुड़ी सूचना मिली। इसके आधार पर भोपाल-इंदौर के अधिकारियों की टीम बनाई गई। सोमवार को आरोपियों के तेंदुए के अंगों की तस्करी करते चोरल स्थित वन उपज नाका से गिरफ्तार किया। आरोपी शिवा उर्फ शिवा बाबा पिता नटड़ा खर्ते निवासी ग्राम गवाड़ी जिला बड़वानी और धन्नालाल पिता नवलसिंग बारकले निवासी ग्राम बिन्जरवाडा जिला खरगोन शामिल थे। जिनसे तलाशी के दौरान उनकी थैली से तेंदुए के चार नाखून और पैरों के दो पंजे जब्त किए गए। कोर्ट में पेश करने के बाद चार दिन का रिमांड मिला। अधिकारियों को पूछताछ में शिवा बाबा ने ओर भी वन्यप्राणियों के अंग होने की बात कहीं। टीम ने 23 नवंबर को आरोपी के घर ग्राम गवाड़ी (तहसील निवाली, जिला बड़वानी) में सर्चिंग की। जहां से काले हिरण के दो सींग, सेही के कांटे 60 नग और अन्य वन्यप्राणियों की हड्डियां बरामद हुई। अधिकारियों के मुताबिक इन्हें तंत्र क्रिया के लिए इस्तेमाल किया जाता था। आरोपी के तार अंतर्राष्ट्रीय तस्कर गिरोह से जुड़े है, क्योंकि अंगों का व्यापार करना भी सामने आया है। अधिकारियों ने बताया कि शनिवार को आरोपियों को कोर्ट में पेश कर सेंट्रल जेल भेज दिया।