पशु मालिक किसान दयाराम नेगी की भैंस अन्य दिनों की तरह चरने के गई थी। देर शाम तक भैंस के वापस नहीं आने पर दयाराम ने बांध के किनारे भैंस की खोज शुरू की। बांध के किनारे के खेतों में भैंस मृत अवस्था में मिली। जिसके पेट को तेंदुए फाड़कर खा गया था। दयाराम ने बताया उसके पालतू भैंस गर्भवती थी। किसान ने वन विभाग को घटना की सूचना देकर मुआवजे की मांग की है। घटना के दूसरे दिन मंगलवार को परिक्षेत्र रक्षित केन्द्र फुलझर के वन रक्षक श्याम सुंदर वांदिले ने घटना स्थल पर पहुंच कर मौका मुआयना किया। गौरतलब है कि पिछले तीन वर्षों से मैनपुरकला, फुलझर, कसाबाय, मालगांव, पांडुका, इलाके के पालतू मवेशियों को तेंदुआ अपना शिकार बना चुका है। हर साल गर्मी के दिनों में पानी की उपलब्धता को लेकर फुलझर बांध में चीतल, सांभर, तेंदुए व अन्य वन प्राणी देखे गए हैं।