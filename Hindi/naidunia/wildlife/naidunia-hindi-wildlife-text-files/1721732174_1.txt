चोरल का जंगल : टीम ने सुनी दहाड़ गणना के दौरान डीएफओ नरेंद्र पंडवा भी टीम के साथ चोरल के जंगल में निरीक्षण कर रहे थे। उन्होंने बताया कि एक दिसंबर को हिरण-चीतल के पंजों के निशान नजर आए। जंगल में दो किमी अंदर जाने के बाद टीम को बाघ की दहाड़ सुनाई दी। व्यस्क बाघ के अलावा कुछ शावकों के पंजों के निशान मिले हैं। पेड़ों में खरोचें भी दिखाई दी हैं। सूत्रों के मुताबिक उमठ और बेका में पंजों के निशान मिले हैं। यह जंगल महू के कुशलगढ़ वनक्षेत्र से जुड़ा है। मलेंडी-मांगलिया वनक्षेत्र में कैमरे से होगी निगरानी मलेंडी-मांगलिया वनक्षेत्र में दो से तीन स्थानों पर पगमार्क नजर आए हैं और विष्ठा (मल) भी जगह-जगह मिली है। यहां विभाग ने नाइट विजन सीसीटीवी कैमरे लगा दिए हैं। ग्रामीणों को भी इलाके में बाहरी व्यक्तियों की गतिविधियों पर नजर रखने को कहा है। नाहरझाबुआ वनक्षेत्र: बाघ के लिए अनुकूल इंदौर रेंज का नाहरझाबुआ वनक्षेत्र काफी घना है, जो उदयनगर से लेकर बड़वाह वनक्षेत्र तक लगा है। यह क्षेत्र बाघ के लिए अनुकूल माना जाता है, क्योंकि इलाके में पर्याप्त पानी और शिकार के लिए चीतल-हिरण सहित अन्य वन्यप्राणी हैं। 2009 में इंस्टीट्यूट ऑफ वाइल्डलाइफ देहरादून ने इसी क्षेत्र में पांच से छह बाघों की मौजूदगी पर मुहर लगाई थी। वन अफसरों के मुताबिक पेट भरा होने पर बाघ 25 किमी तक का सफर तय करता है इसलिए उदयनगर और बड़वाह से लगे जंगलों में बाघ के संकेत मिलते हैं। चार रेंज में 22 से ज्यादा तेंदुए सात दिसंबर तक चलने वाली गणना को लेकर विभाग बाघ और तेंदुए की हलचल पर नजर बनाए है। इंदौर, चोरल, महू और मानपुर में लगभग 20 से 22 तेंदुए के पंजों के निशान, विष्ठा और पेड़ों पर पंजे की खरोच के प्रमाणों को दर्ज किया है। लैब में भेजेंगे नमूने गणना के दौरान बाघ के पंजों के निशान और विष्ठा अलग-अलग स्थानों को मिले हैं। बाघ की पृष्ठि करवाने के लिए इन्हें लैब भेजा जाएगा। टीम ने पगमार्क के पीओपी पर निशान ले लिए हैं। सूत्रों के मुताबिक आठ से दस नमूने भेजने की व्यवस्था की गई है। गणना के दौरान कुछ इलाकों से बाघ के प्रमाण मिले हैं, जिसमें पंजों के निशान, विष्ठा और पेड़ों पर खरोचें शामिल हैं। इसके चलते अब उन क्षेत्रों में सुरक्षा बढ़ा दी है। सूचना तंत्र को भी सक्रिय किया है ताकि शिकारियों की गतिविधियों पर नजर रखी जा सके। - नरेंद्र पंडवा, डीएफओ, इंदौर वनमंडल दूसरे दिन भी नहीं खोज पाए तेंदुआ, चिड़ियाघर दर्शकों के लिए बंद दूसरे दिन भी नहीं खोज पाए तेंदुआ, चिड़ियाघर दर्शकों के लिए बंद इंदौर। वन विभाग द्वारा बुरहानपुर से लाई गई मादा तेंदुआ शुक्रवार रात 9 बजे तक 48 घंटे बीतने बाद भी नहीं मिली। इस बीच शुक्रवार को चिड़ियाघर अगले आदेश तक के लिए दर्शकों के लिए बंद कर दिया गया है।