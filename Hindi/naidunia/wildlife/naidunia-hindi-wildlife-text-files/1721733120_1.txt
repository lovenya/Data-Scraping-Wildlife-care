कुछ दिन पहले ही पर्यटक ताला जोन में पहुंचे तो कुछ देर बाद उन्हें पहले एक बाघिन ही नजर आई। बाघिन काफी दूर आगे चली जा रही थी। पर्यटक उस बाघिन को दूर तक देखते रहे, लेकिन इसी दौरान पीछे से एक दूसरा बाघ आ गया। बाघिन ने पीछे पलट कर देखा और वह तेजी से आगे बढ़ने लगी। पीछे आ रहा बाघ भी उसके पीछे-पीछे तेजी से चलने लगा। कुछ दूर जाने के बाद बाघ और बाघिन अगल-बगल चलने लगे। इसी दौरान बाघिन पलट कर एक तरफ भागी और ऊंची घास में छिप गई। बाघिन के आंखों से ओझल होते ही बाघ भी उसके पीछे लपका और घास में घुसकर उसे तलाश करने लग। जब बाघ ऊंची घास के अंदर घुस गया तो बाघिन घास से निकल कर बाहर आ गई। दोनों के बीच यह खेल काफी देर तक चलता रहा। यह नजारा देखकर पर्यटक रोमांचित हो गए कई दिनों से दिख रहे साथ बताया गया है कि बाघ और बाघिन पिछले कई दिनों से इसी स्थान पर एक साथ दिखाई दे रहे हैं। पर्यटकों को पार्क के अंदर ले जाने वाले जिप्सी चालक और गाइड बताते हैं कि बाघ और बाघिन में प्रेम प्रसंग चल रहा है। यह निश्चित तौर पर बांधवगढ़ के लिए जल्द ही अच्छी खबर ला सकता है।गाइड और जिप्सी चालकों का कहना है कि पार्क के कई हिस्सों में इसी तरह इन दिनों बाघ और बाघिन के जोड़े दिखाई दे रहे हैं।