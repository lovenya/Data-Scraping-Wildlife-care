इस आधार पर घर की तलाशी ली गई, जो खाना तैयार हो रहा था उसके सैम्पल लिए गए हैं, लेकिन प्राथमिक जांच में कहीं भी वन्यजीवों के मांस होने की पुष्टि नहीं हुई है। पार्षद ने छापामार कार्रवाई को कांग्रेस विधायक आरिफ अकील की साजिश का हिस्सा बताया है। साथ ही आरोप लगाया है कि उनके भाई आमीर अकील को पार्षद चुनाव में हराया था तब से वे फंसाने के लिए साजिश कर रहे हैं। विधायक ने इसका खंडन किया है। भोपाल सामान्य वन मंडल के कंजरवेटर फॉरेस्ट डॉ. एसपी तिवारी ने बताया कि सुबह मुखबिरों ने बताया कि पार्षद के घर उनके बर्थडे की तैयारी चल रही है। जिसमें मांस परोसा जाएगा। यह मांस भोपाल व आसपास के जंगल के वन्यजीवों का है जो शिकार कर लाया गया है। मामले की गंभीरता को देखते हुए वन विभाग के एसडीओ एसएस भदौरिया व एसटीएसएफ के अधिकारियों के नेतृत्व में 30 अधिकारी, कर्मचारियों की टीम बनाई गई। साथ में पुलिस बल को लिया और दोपहर 1 बजे के करीब पार्षद के घर पहुंचे। शिकायत के संबंध में पार्षद को सूचना दी गई और घर समेत पार्टी के लिए तैयार हो रहे भोजन की तलाशी ली। करीब एक घंटे तक कार्रवाई चली। कंजरवेटर फॉरेस्ट का कहना है कि तलाशी में शिकायत के अनुसार कुछ भी नहीं मिला। उसके बाद टीम लौट गई। इस दौरान पार्षद ने मौके पर रहकर टीम को तलाशी में पूरा सहयोग किया। हालांकि इस पूरे घटनाक्रम से पार्टी की रौनक फिकी पड़ गई। कार्रवाई के बाद सोशल मीडिया पर सक्रिय हो गए पार्षद कार्रवाई के तुरंत बाद पार्षद सऊद ने व्हॉट्सएप ग्रुप पर एक पोस्ट डाली। जिसमें विधायक आरिफ अकील का नाम लेते हुए आरोप लगाया कि राजनीतिक साजिश के तहत वे फंसाना चाहते हैं। पार्षद ने हमारे संवाददाता से बातचीत में भी आरोप लगाते हुए यही बात दोहराई और बताया कि विधायक उन्हें कई बार फंसाने की साजिश कर चुके हैं। मामले में उन्होंने सरकार के उच्चाधिकारियों को शिकायत की थी उसके बाद टीम घर आई थी। यह मेरे अपमान का मामला है। मैं विधायक के खिलाफ कार्रवाई की मांग करूंगा। सरकार मेरी है क्या? प्रदेश में सरकारी मेरी है क्या? जो मेरी शिकायत के अनुसार इस तरह की कार्रवाई होगी। आरोप गलत हैं - आरिफ अकील, विधायक उत्तर क्षेत्र, भोपाल शिकायत तो गंभीर थी जो शिकायत मिली थी वह गंभीर श्रेणी में आती है, इसलिए पार्षद सऊद के घर छापामार कार्रवाई की है जिसमें कुछ नहीं मिला - डॉ. एसपी तिवारी, कंजरवेटर फॉरेस्ट भोपाल