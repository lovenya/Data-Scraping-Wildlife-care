पशु चिकित्सकों के अनुसार अभी मीरा को भोजन के रूप में हल्का खाना जैसे चिकन सूप, दूध, उबले हुए अंडे दिए जा रहे हैं। निगमायुक्त आशीष तिवारी द्वारा चिड़ियाघर प्रभारी को निर्देशित किया है कि शावकों के स्वास्थ्य पर विशेष निगरानी रखने के साथ ही उन्हें तीस से चालीस दिन तक आइसोलेशन में रखा जाए। गौरतलब है कि वर्ष 2018 में मीरा ने तीन शावकों को जन्म दिया था, जिनमें एक सफेद व दो पीले शावक थे। चिड़ियाघर में बढ़ी भीड़ः काेराेनाकाल में चिड़ियाघर काे पूरी तरह से बंद कर दिया गया था। काेराेना के मरीजाें की संख्या कम हाेने के बाद जब चिड़ियाघर के दरवाजे आमजन के लिए खाेले गए ताे यहां भीड़ उमड़ना शुरू हाे गई है। राेजाना सैकड़ाें सैलानी गांधी वन्य प्राणी उद्यान पहुंच रहे हैं। उधर बीते राेज दाेपहर में जब मीरा के द्वारा दाे बच्चाें काे जन्म देने की खबर शहर में वायरल हुई ताे यह भीड़ दाेगुनी हाे गई। लाेग मीरा और उसके बच्चाें काे देखना चाहते थे। ऐसे में चिड़ियाघर प्रबंधन काे लाेगाें काे बताना पड़ा कि फिलहाल बच्चाें काे आइसाेलेशन में रखा गया है। बच्चाें काे देखने के लिए अभी इंतजार करना पड़ेगा।