जिसमें जुनवानी गांव और बंगुरसिया के बढ़झरिया मोहल्ला तथा धरमजयगढ़ वन मंडल में पहुंचकर आधा दर्जन घरों को क्षतिग्रस्त कर दिए। इससे गांव में भय का माहौल बना हुआ है। लेकिन कानूनी प्रक्रिया में उलझने के डर से वे जानमाल की चिंता छोड़ हाथी को सुरक्षित माहौल देकर जंगल खदेड़ रहे है। बीती रात भी जुनवानी गांव में एक नर हाथी पहुंच गया और खाने की तलाश में वह तीन घरों को यहां ढहा दिया। जब हाथी के आने की जानकारी ग्रामीणों को हुई तो, ग्रामीणों के बीच भय का माहौल निर्मित हो गया। इसके बाद वन कर्मचारी यहां पहुंचे और ग्रामीणों की मदद से हाथी को खदेड़ा गया। बताया जा रहा है कि जुनवानी में पंचराम, बैजंनती, दुकालू के मकान को क्षतिग्रस्त किया है। जुनवानी में हाथी द्वारा जब उत्पात मचाया जा रहा था। तब ग्रामीणों की मदद से उसे खदेड़ा गया, तो वह जंगल के रास्ते बंगुरसिया सर्किल के बढ़झरिया मोहल्ला में पहुंच गया। जहां बढ़झरिया में एक ग्रामीण के मकान को उसने क्षतिग्रस्त किया है। जुनवानी में कुछ अनाज को खाकर हाथी वहां बिखेर भी दिया। हाथी द्वारा काफी समय के बाद जुनवानी क्षेत्र में इस तरह उत्पात मचाया है और इससे अब ग्रामीणों में दहशत का माहौल भी निर्मित हो गया। जबकि हाथी को किसी तरह का कोई नुकसान न हो इसके लिए भी वे हर सम्भव प्रयास कर रहे है ताकि पुलिस और अन्य कानूनी कार्रवाई से बच सके। बहरहाल जिले में लगातार लोगो के जान जाने के बाद भी,शासन द्वारा करोड़ों रुपए का खर्च साल दर साल होने के बाद भी इस समस्या से निजात नही मिल पाया है। जिसका खामियाजा जंगल के बेजुबान जानवर व ग्रामीम जन द्वंद के बीच अपने अपने जान को गवा रहे है। नुकसान का किया जा रहा आंकलन सुबह नुकसान का आंकलन कर विभाग द्वारा आगे की प्रक्रिया पूरी की जा रही है। बताया जा रहा है कि हाथी ने जब मकान को क्षतिग्रस्त किया तो बाहर निकलकर ग्रामीणों ने अपनी जान बचायी। इससे कोई जनहानि नहीं हुआ। फिलहाल आगे की कागजी कार्यवाही विभाग द्वारा की जा रही है। बीती रात एक नर हाथी जुनवानी व बढ़झरिया पहुंचकर घरों को क्षतिग्रस्त किया है। जिसकी सूचना मिलने पर तत्काल वन अमला मौके पर पहुंचा और किसी तरह हाथी को जंगल की ओर खदेड़ा गया। किसी प्रकार की जनहानि नहीं है। लगातार हाथी पर निगरानी रखी जा रही है। -मनमोहन मिश्रा, एसडीओ, वन मंडल रायगढ़