कानन पेंडारी प्रबंधन इन दिनों जू में वन्यप्राणियों की नई प्रजातियां बढ़ाने पर जोर दे रहा है। करीब डेढ़ साल से इसके लिए प्रयास भी किए जा रहे हैं। यही वजह है कि वर्तमान में यहां 58 प्रजातियों के वन्यप्राणी हैं। इस जू के लिए प्रजातियों का यह आंकड़ा काफी बेहतर है। प्रबंधन इसे और बढ़ाना चाह रहा है। इसी कड़ी में जूनागढ़ जू को एक पत्र भेजा गया है, जिसमें वन्यप्राणियों की सूची है। साथ ही यह सहमति मांगी गई है कि यदि उन्हें यह वन्यप्राणी चाहिए तो बदले में वे अपने जू के वन्यप्राणियों की सूची भेजें। यह प्रक्रिया वन्यप्राणियों की अदली- बदली का पहला प्रथम चरण है। दोनों जू प्रबंधन के बीच सहमति बनने के बाद इसकी जानकारी केंद्रीय चिड़ियाघर प्राधिकरण को भेजी जाएगी और उनसे वन्यप्राणियों की अदला- बदली की सहमति मांगी जाएगी। सूची में ये वन्यप्राणी कानन पेंडारी जू से जिन वन्यप्राणियों की सूची जूनागढ़ जू को भेजी गई है। उनमें भालू, जेकाल, फॉक्स, हाइना आदि शामिल हैं। पहाड़ी बकरा लाने 1 को जाएंगे दिल्ली कानन पेंडारी जू का दल एक अप्रैल को दिल्ली स्थित नेशनल जुलॉजिकल पार्क जाएगा। यहां से पहाड़ी बकरा (गोराल) व सफेद हिरण लेकर आएंगे। इसके बदले में जंगली बिल्ली व चौसिंगा दिए जाएंगे। वन्यप्राणियों की इस अदला- बदली को केंद्रीय चिड़ियाघर प्राधिकरण से सहमति मिल गई है। इसलिए अब जू दल वहां जाने की तैयारी कर रहा है।