उसके बाद किसी भी जू की जांच टीम द्वारा नहीं नहीं हुई। जबकि वन्यजीवों के स्वास्थ्य की जांच के लिए वन मंत्री ने भी अधिकारियों को आदेशित कर दिया है, उसके बाद भी जांच नहीं हुई है। वन्यजीवों के स्वास्थ्य की जांच ना होने का खुलासा आरटीआइ के माध्यम से हुआ है। वन विभाग के अधिकारी का कहना है कि जांच के लिए आदेश किया गया है। ज्ञात हो कि प्रदेश में संचालित जंगल सफारी, नंदनवन, कानन पेंडारी आदि जू में वन्यजीवों के स्वास्थ्य की प्रत्येक तीन माह में जांच करना अनिवार्य है। सेंट्रल जू अथॉरिटी द्वारा वर्ष 2002 में आदेश जारी किया गया था। वन्यजीवों के स्वास्थ्य की जांच के लिए वन्यजीव प्रेमियों ने जुलाई माह में वन मंत्री से शिकायत की थी। कई बार केंद्रीय चिड़ियाघर प्राधिकरण द्वारा पत्र लिखकर राज्य स्तरीय स्वास्थ्य सलाहकार समिति से जू के वन्यप्राणियों की जांच कराने की याद छत्तीसगढ़ वन विभाग को दिलाई गई। लेकिन जांच टीम ने सिर्फ कानन पेंडारी जू की जांच की। इसके बाद एक भी जू की जांच नहीं हुई। इस पर वन मंत्री ने कार्रवाई के निर्देश दिए थे। इसका भी अब तक कोई असर नहीं हुआ है। जांच टीम में इतने लोग शामिल - सीसीएफ रायपुर वाइल्ड लाइफ (अध्यक्ष) - नंदनवन चिड़िया घर में पदस्थ पशु चिकित्सक - कानन पेंडारी में पदस्थ चिकित्सक - मेडिकल विभाग के प्रोफेसर या फिर एचओडी - पशुचिकित्सालय एवं पशुपालन महाविद्यालय अंजोरा दुर्ग अधिकारियों को निर्देशित किया गया है कि प्रत्येक तीन माह में जांच करना है। बावजूद नहीं किया जा रहा है। अधिकारियों द्वारा लापरवाही बरती जा रही थी। - अतुल कुमार शुक्ला, पीसीएफ वाइल्ड लाइफ छत्तीसगढ़