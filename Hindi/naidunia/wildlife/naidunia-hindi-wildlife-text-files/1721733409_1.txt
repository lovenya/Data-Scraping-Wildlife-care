एसएफआरआई की रेंजर वंदना ठाकुर ने बताया कि गत दिनों संस्थान के परिक्षेत्र में बड़ी मात्रा में रक्त के धब्बे मिले थे। संभावना जताई जा रही है कि तेंदुआ ने यहां जानवरों का शिकार किया होगा। इसके पहले भी परिक्षेत्र में तेंदुओं का मूवमेंट सामने आ चुका है। रक्त के नमूने जांच के लिए स्कूल आफ वाइल्डलाइफ फोरेंसिक एंड हेल्थ सेंटर भेजा गया है। वहीं सुरक्षा के लिए शाम सात बजे से एसएफआरआई परिसर में भ्रमण करने पर रोक लगा दी गई है। विदित हो कि शहर में इन दिनों तेंदुआ फेमिली की गतिविधियां बढ़ गई है। एसएफआरआइ परिसर में मंदिर भी स्थित हैं। जहां लोग सुबह-शाम पूजन व दर्शन करते पहुंचते हैं। इसके अलावा बुर्जुग नागरिक भी शाम को रोजाना यहां सैर-सपाटा कर शुद्ध हवा लेने पहुंचते हैं।