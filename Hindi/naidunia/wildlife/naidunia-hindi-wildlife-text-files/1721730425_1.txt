गिद्ध को आहार श्रृंखला के सर्वोच्च स्थान पर आंका गया है। 90 के दशक में लगभग 40 लाख गिद्ध भारत में थे, जो लगभग 12 लाख टन मांस को वार्षिक दर से समाप्त किया करते थे। आज इनकी 99 फीसदी आबादी खत्म हो चुकी है। ऐसे में अच्छी खबर छत्तीसगढ़ से आई है, जहां अचानकमार टाइगर रिजर्व के औरापानी बफर जोन में गिद्ध बड़ी संख्या में उड़ान भरते नजर आ रहे हैं। बनाया जाएगा प्रजनन केंद्र यहां गिद्धों की एकाएक बढ़ी संख्या को लेकर गंभीर वन विभाग अब इन्हें संरक्षित करने की दिशा में बड़ा कदम उठाने की कवायद कर रहा है। स्वच्छ भारत अभियान का स्वयंसेवक केंद्रीय पर्यावरण मंत्री प्रकाश जावडेकर गिद्धों को स्वच्छ भारत अभियान का सबसे बड़ा स्वयंसेवक बताते हुए संरक्षण के लिए जरूरी कदम उठाने की बात कह चुके हैं। उड़ते दिख रहे 50 से अधिक गिद्ध वन अधिकारी जाधव ने बताया कि वर्तमान में यहां करीब 50 गिद्धों को उड़ान भरते देखा गया है। सुरक्षित स्थान होने के कारण कुनबा बढ़ रहा है। यह यहां किसी ऊंचे पेड़ या पहाड़ पर अपना भद्दा सा घोसला बनाते हैं। यहां इसलिए बचे हैं गिद्ध नेचर क्लब के संयोजक पर्यावरणविद् मंसूर खान बताते हैं कि भौरमगढ़ पहाड़ करीब 500 फीट की दुर्गम ऊंचाई पर है। जिस पर ऊंचे पेड़ों सहित एक गुफा भी है। यहां मानव दखलअंदाजी नहीं है। इस वजह से गिद्धों ने यह रहवास नहीं बदला। यहां गिद्ध 50 साल से रह रहे हैं। 1975- 76 से इन्हें लगातार देखा जा रहा है। अब इनकी संख्या तेजी से बढ़ रही है। राजाजी टाइगर रिजर्व में भी दिख रहे गिद्ध हिमालय की तलहटी में स्थित राजाजी टाइगर रिजर्व में में पिछले दिनों अखिल भारतीय बाघ गणना के दौरान सफेद रंग के दो दर्जन गिद्ध देखे गए।