गौरतलब है कि छत्तीसगढ़ का राजकीय पशु वनभैंसा दुर्लभ तथा संकटग्रस्त वन्यजीवों में शामिल है। यहां वनभैंसों के संरक्षण और संवर्धन के हरसंभव प्रयास किए जा रहे हैं। छत्तीसगढ़ का गठन होने के बाद प्रदेश में वनभैंसों की संख्या करीब 80 थी, लेकिन अधिकारियों की लापरवाही के चलते दिन-ब-दिन संख्या घटती गई और 10 पर आ गई। लेकिन वर्तमान में इनकी संख्या 15 पहुंच गई है। वन भैंसे की संख्या बढ़ाने के लिए असम स्थित मानस नेशनल पार्क से एक नर और एक मादा वन भैंसा लाए हैं। असम से अभी चार मादा वन भैंसा लाना शेष है। 39 प्रकार के पक्षी विलुप्त होने के कगार पर अंतरराष्ट्रीय प्रकृति संरक्षण संघ (आइयूसीएन) द्वारा जारी रेड लिस्ट में छत्तीसगढ़ पाई जाने वाली 39 प्रकार के पक्षियों का अस्तित्व खतरे में है। जिसमें गंभीर संकट ग्रस्त में स्टेप्पल इगल, सिनोरियस वलचर, लगर फाल्कन, पैलिड हेरियर,ब्लैक बैलिड टर्न, ग्रेटर फिक्नी, रूफस बैलिड इगल, इंडियन स्कीमर आदि वहीं वन्यजीव संरक्षण अधिनियम के तहत प्रदेश में मोर, पहाडी मैना संकट ग्रस्त स्थिति में हैं। इसके साथ ही प्रदेश में कुल 45 प्रकार के पेड़ पौधे हैं जो खत्म होने के कगार पर पहुंच गये हैं। जिसमें पसरा, सफेद मुस्ली, पेन, रसाउत सहित अन्य पेड़ पौधे। प्रदेश में घट रहे बाघ और भालू अंतरराष्ट्रीय प्रकृति संरक्षण संघ (आइयूसीएन) के प्रदेश में बाघ, भालू, हाथी, पैंगोलिन, तेंदुआ, गौर वन भैंसा और ढोल के अस्तित्व पर खतरा मंडरा रहा है। बाघों की बात करें तो वर्ष 2019 में हुई बाघों की गणना के मुताबिक देश में बाघों की संख्या में 33 प्रतिशत की बढ़ोतरी हुई थी, वहीं छत्तीसगढ़ में 60 प्रतिशत बाघों की संख्या में कमी आई है, जबकि वर्ष 2014 में हुई बाघों की गणना में प्रदेश के अभयारण्यों में कुल 46 बाघों की संख्या दर्ज की गई थी। वहीं प्रदेश में वर्ष 2019 की गणना में बाघों की संथ्या घटकर 19 पहुंच गई है। वर्जन प्रदेश में बाघ सहित कई वन्यजीव विलुप्त होने के कगार पर हैं। वन विभाग को कॉरिडोर बनाना चाहिए जिससे इनकी संख्या में इजाफा हो। - नितिन सिंघवी, वन्यजीव प्रेमी वर्जन प्रदेश में 39 प्रकार के पक्षी खतरे के निशान पर हैं। इनको बचाने के लिए शासन प्रशासन को ध्यान देना चाहिए। - रवि नायडू, पक्षी विशेषज्ञ क्रो फाउंडेशन