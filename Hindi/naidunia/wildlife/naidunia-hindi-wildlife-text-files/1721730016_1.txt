नगर के वार्ड पिपरिया में शुक्रवार को दिनदहाड़े जंगल से भटक कर एक भालू आ गया। भालू आ जाने से यहां हड़कंप मच गया। लोगों में दहशत छा गई। सतर्क ग्र्रामीणों ने फौरन वन विभाग को सूचना दी। जिसके बाद वन विभाग की टीम यहां मौके पर पहुंची। वन विभाग के प्रयास से भालू को पकड़ने का प्रयास किया गया। लेकिन भालू नहीं पकड़ में आया। इस पर ग्रामीणों के साथ मिलकर वन विभाग की टीम ने भालू को दूर गांव से लगे जंगल की ओर भगा दिया। नगर में देखकर हड़कंप दोपहर लगभग 12 बजे शहर के भीतर वह भी दिनदहाड़े भालू आ गया। पहले पिपरिया मार्ग में भालू को देखा गया। इस दौरान यहां से पैदल एवं बाइक सवार लोग निकल रहे थे। भालू को देखते ही दहशत मच गई। जंगल की ओर भागा वन विभाग व ग्रामीणों के प्रयास से पहले भालू को पकड़ने का प्रयास किया गया। बाद में भालू को इधर उधर भागते देख वन विभाग की टीम ने उसे जंगल की ओर भगाया। बाद में भालू जंगल की ओर भाग गया। --