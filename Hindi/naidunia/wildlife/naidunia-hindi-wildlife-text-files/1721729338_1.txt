रैली नगर के मुख्य मार्ग होते हुए शीतला मंदिर से सुभाष चौक, सदर बाजार तिंरगा चौक से वन विभाग कार्यलय पहुंची जहां सभा का आयोजन किया गया। इसमें वन्यप्रणाी की सुरक्षा के संबंध में वन कर्मचारियों एवं उपस्थित छात्र-छात्राओं को संबोधित किया गया। सभा में वन्यप्राणी सुरक्षा के महत्व को प्रकट करते हुए सुनील कुमार शर्मा सहायक संचालक तौरेंगा ने जैव विविधता के परिप्रेक्ष्य में किसी भी वन्यप्राणी की कमी होना मानव जीवन को खतरा बताया। वन्यप्राणी सुरक्षा सप्ताह के प्रथम सभा में नवपदस्थ दो डिवीजन के उपनिदेशक एवं वनमंडलाधिकारी एम. गोविन्द राव ने वन्यप्राणी संरक्षण सप्ताह के महत्व को बतलाते हुए तत्कालिक घटना सियार द्वारा पांडुका परिक्षेत्र में 8 मनुष्यों को घायल करने पर उन्हें तत्काल चिकित्सा मुहैया कराते हुए वन्यप्राणी विशेषज्ञ को बुलाकर उसे पकड़ने तथा घटना की पुनरावृत्ति न होने पाए ऐसे मामलो पर तत्काल कार्यवाही करने के निर्देश दिया। वहीं वन्यप्राणी सप्ताह के तहत 8 अक्टूबर तक चलने वाले कार्यक्रम में 5 सितंबर को निबंध एवं चित्रकला, वाद-विवाद तथा क्वीज प्रतियोगिता नीलाम हॉल में रखने की बात कही।