भारतीय वन्यजीव संस्थान (डब्ल्यूआईआई) में बनाए गए इस केंद्र से एशिया प्रशांत क्षेत्र के चीन, जापान, ऑस्ट्रेलिया, न्यूजीलैंड जैसे 50 देश प्राकृतिक धरोहर संरक्षण का पाठ सीखेंगे। केंद्रीय मंत्रिमंडल की मुहर के बाद डब्ल्यूआईआई ने भी वैश्विक संस्थान के रूप में अपनी तैयारी शुरू कर दी है। सबसे पहले देश के तीन अन्य धरोहरों को यूनेस्को संरक्षित प्राकृतिक धरोहर बनाने की रणनीति बनाई गई है। संस्थान के निदेशक डॉ. वीबी माथुर के मुताबिक अभी देश में यूनेस्को संरक्षित सात प्राकृतिक धरोहर हैं। 2016 में सिक्किम के कंचनजंगा राष्ट्रीय उद्यान को विश्व धरोहर बनाने के प्रयास किए जा रहे हैं। इसके बाद 2017 में भीतर कनिका राष्ट्रीय उद्यान, ओडिशा व 2018 में केबुल लमजाव राष्ट्रीय उद्यान, मणिपुर को यूनेस्को संरक्षित बनाने की तैयारी की जा रही है। माथुर का कहना है कि संस्थान की कार्यशैली को सबसे बेहतर मानकर ही यूनेस्को ने विश्व के पहले प्राकृतिक धरोहर प्रबंधन केंद्र लिए यह चुनाव किया।