घटना खैरलांजी थाना के ग्राम सिवनघाट की है। पुलिस ने सूचना मिलने पर शव बरामद कर पंचनामा कार्रवाई पूरी की। घटनास्थल से जीआई तार जब्त किया गया। तार से टकराते ही बिजली हुई बंद मृतका अंजनाबाई पति डोमाजी के बेटे मुनेश राहंगडाले ने बताया कि बुधवार को करीब 4 बजे उनकी मां खेत की फसल को देखने के लिए गई हुई थी। जब वह शाम को अंधेरा तक वापस घर नहीं लौटी, तो वह तलाशने खेत की ओर गया। जब वह खेत में मां को तलाश रहा था कि उसका पैर खेत में बिछे हुए तारों से टकराने पर करंट लगने से वह दूर जा गिरा। इसके बाद बिजली बंद हो गई। आसपास देखने पर विद्युत तारों में फंसी उसकी मां मृत हालत दिखाई दी। रोशन के खेत में बिछे थे तार मुनेश ने बताया कि विद्युत तार उनके खेत के पास स्थित खेत मालिक रोशन ठाकरे फुटारा निवासी और उनके अधियादार लेखराम सहारे व रामकिशन ठाकरे ने वन्यप्राणियों के शिकार करने विद्युत तार बिछाए थे। ये तार चोरी की बिजली से दो किमी तक बिछाए गए थे। चार साल पहले भी हुई थी एक मौत सिवनघाट निवासी किशनलाल पटले व फूलीचंद पटले, फुटारा निवासी दीनदयाल पटले ने बताया कि इसके चार साल पूर्व उनके बड़े पिताजी का बेटे की रोशन ठाकरे द्वारा खेत में बिछाए गए विद्युत तारों के करंट से मौत हुई थी। उस समय उनके द्वारा खेत से तारों को गायब कर दिया गया था। दोषियों पर कार्रवाई की मांग घटना की सूचना मिलने के बाद गुरुवार की सुबह पूर्व जिला पंचायत सदस्य विक्रम देशमुख सिवनघाट पहुंचे। जहां मृतका शव पोस्टमार्टम के लिए खैरलांजी मुख्यालय पहुंचाया गया। उन्होंने खैरलांजी थाना प्रभारी निर्मल श्रीवास से इस घटना की निष्पक्ष जांच कर दोषियों पर कार्रवाई मांग की है। इस मामले की जांच एएसआई रमेश इंगले कर रहे हैं। इनका कहना है घटनास्थल से बिजली के तार जब्त कर लिए गए हैं। इस मामले की विवेचना की जा रही है। दोषियों पर जल्द ही कार्रवाई की जाएगी - निर्मल श्रीवास, थाना प्रभारी खैरलांजी