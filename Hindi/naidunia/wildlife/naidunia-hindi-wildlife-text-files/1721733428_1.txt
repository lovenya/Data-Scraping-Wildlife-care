उरगा में संचालित एक निजी कार्यालय में कार्यरत सत्यम कुर्रे नामक कार्यालय के ही बाथरूम में फ्रेश होने जा रहा था। तभी उसे कमोड पर एक चार फीट लंबा कोबरा सांप फन फैलाए बैठा दिखा। मौत को सामने देख सत्यम चीखते चिल्लाते हुए बाथरूम से बाहर आया और कार्यालय में काम कर रहे अपने साथियों को उसने बताया कि बाथरूम में एक जहरीला कोबरा सांप फन फैलाए बैठा हुआ है। इस घटना की जानकारी सर्प मित्र टीम प्रमुख अविनाश यादव को दी। अविनाश यादव के द्वारा देरी ना करते हुए अपनी टीम के साथ जब मौके पर पहुंच कर देखा गया तो एक जहरीला कोबरा सांप फन फैलाए कमोड के फ्लश के ऊपर बैठ फुंफकार मार रहा था। इसके बाद अविनाश यादव के द्वारा वहां पर मौजूद सभी लोगों को सांप के बारे में सही जानकारी देते हुए सांप को सुरक्षित तरह से रेस्क्यू कर लिया गया और जंगल में छोड़ा। अविनाश यादव ने कहा कि इस बरसात के मौसम में वह कुछ चीजों का ध्यान जरूर दें और सावधानी बरतें। उन्होंने कहा कि अपने घरों के आसपास साफ-सफाई बनाए रखें , जूते ,सैंडल या अन्य फुटवेयर जमीन से ऊपर रखे और उन्हें पहनने से पहले एक बार चेक जरूर करें , घरों में लाइट जाने पर इमरजेंसी लाइट अवश्य रखें वअंधेरी जगह पर जाने से टार्च का इस्तेमाल करें ,घरों में जमीन पे सोने से दरवाजे के नीचे कपड़ा जरूर लगाएं एवं सोने के लिए मच्छरदानी का प्रयोग जरूर करें।