वन अधिकारी, फॉरेस्ट गार्ड, और स्वयंसेवी संगठन की टीमें लगातार 'जय' को ढूंढने में लगी हैं। इन टीमों ने अब तक करीब 400 गांवों में जाकर लोगों से संपर्क किया। जंगल से सटे गांवों में 'जय' की पहचान के लिए उसके पोस्टर भी लगाए, लेकिन उसका कुछ पता नहीं चला है। स्पेशल टाइगर फोर्स में शामिल विलास डोरे ने कहा, 'हमारे पास वीएचएफ एंटेना है और हम उसे ढूंढने की कोशिश कर रहे हैं। हमारी छह टीमें इन घने जंगलों में उसे ढूंढ रही हैं लेकिन पैदल बहुत ज्यादा दूरी तय करना मुश्किल है।' 100 दिनों से लापता 'जय' गौरतलब है कि 'जय' 18 अप्रैल से लापता है। उसे खोजने के लिए वन्यजीव प्रेमियों और फोटोग्राफर्स की एक स्वतंत्र संस्था कंजरवेशन लेंसेज एंड वाइल्डलाइफ (CLaW) ने जय के बारे में खबर देने वाले को 50 हजार रुपए का इनाम देने की घोषणा की है।