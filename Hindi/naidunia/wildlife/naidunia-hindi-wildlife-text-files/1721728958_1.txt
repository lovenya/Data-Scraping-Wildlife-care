फेडरल वर्ल्‍डलाइफ निरीक्षकों ने पिछले साल इस संबंध में एक रिपोर्ट तैयार की थी। इसमें बताया गया था कि प्रत्‍येक 2 मिनट में एक पक्षी सोलर थर्मल सिस्‍टम की वजह से जान गंवा रहा है। इस योजना के प्रभावों का अध्‍ययन अभी बाकी है और इसे और बढ़ाने से पहले यह जरूरी है कि पहली योजना के प्रभावों का अच्‍छे से अध्‍ययन किया जाए। इस योजना के परिणाम सदैव अच्‍छे ही होंगे ऐसा नहीं कह सकते। क्‍योंकि प्रत्‍येक वर्ष सोलर थर्मल सिस्‍टम के कारण 280000 पक्षियों की मौत हो रही है। इस सिस्‍टम को चलाने के लिए गैराज के आकार वाले 300000 शीशों का इस्‍तेमाल किया गया है। जिससे सौर किरणें प्रतिबिंबित होकर 40 मंजिला इमारत की ऊंचाई तक गर्म माहौल को पैदा करती हैं। इससे प्रणाली के अंदर का पानी गर्म होकर भाप पैदा करता है और जिससे टरबाइन चलाए जाते हैं। इन टरबाइन से इतनी बिजली उत्‍पन्‍न होती है, जिससे 140000 परिवारों की बिजली जरूरतों को पूरा किया जाता है। इस संबंध में यूएस फिश एंड वाइल्‍डलाइफ अधिकारी का कहना है कि कैलिफोर्निया के रेगिस्‍तान में बढ़ती सौर परियोजनाएं उच्‍चतम मारक क्षमता रखती हैं। इसके साथ ही उन्‍होंने बताया कि एक नई परियो‍जना भी प्रस्‍तावित है जो पक्षियों के लिए चार गुना अधिक घातक होगी।