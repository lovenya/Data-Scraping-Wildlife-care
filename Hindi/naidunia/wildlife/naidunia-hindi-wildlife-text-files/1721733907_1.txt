एसटीएसएफ को वन्यप्राणियों की तस्करी को लेकर सूचना मिली। टीम बनाकर वनकर्मियों ने तस्करों से संपर्क किया और 14 फरवरी को बिजवाड़-कांटाफोड़ मार्ग पर मिले। जहां वन्यप्राणियों की अवैध तस्करी करने वाले गिरोह के तीन सदस्यों को पकड़ा। तलाशी के बाद दो रेडसेण्डबोआ सांप, तीन इण्डियन फ्लेपशेल टर्टल (कछुआ) जब्त किए है। पूछताछ के बाद तस्करों के गिरोह के अन्य सदस्यों की जानकारी मिली। तीन स्थानों पर दबिश देने के बाद दो तस्करों के पास एक कछुआ इण्डियन फ्लेपशेल टर्टल और जब्त किया है। पांच तस्करों के खिलाफ वन्यजीव (संरक्षण) अधिनियम, 1972 की विभिन्न धाराओं के अंतर्गत प्रकरण दर्ज किया है। तस्करों को विशेष न्यायालय इन्दौर में पेश किया। 16 फरवरी तक रिमांड में रखा गया। इस बीच तस्करों की जमानत निरस्त हो गई। बाद में जेल भेज दिया गया है।