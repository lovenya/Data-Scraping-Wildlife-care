साक्ष्य पर गणना का आधार भोपाल सामान्य वन मंडल के जंगल में 9 मार्च से वन्यप्राणियों की गणना हो रही है। शुरू के तीन दिन तक मांसाहारी वन्यप्राणियों को उनके साक्ष्य के आधार पर गिना गया। अब 15 मार्च तक शाकाहारी वन्यप्राणियों की गिनती होगी। गणना के दौरान मिलने वाले पगमार्क, ट्रैप कैमरे के फोटो व विष्टा आदि की वैज्ञानिक तरीके से पहचान की जाएगी। इसके बाद फाइनल रिपोर्ट जारी होगी। आसानी से मिलता है शिकार भोपाल सामान्य वन मंडल के कंजरवेटर फॉरेस्ट डॉ. एसपी तिवारी ने बताया कि भोपाल से सबसे नजदीक समरधा रेंज में बाघ व तेंदुए के जो पगमार्क मिले हैं। वे बताते हैं कि इस रेंज में मांसाहारी वन्यप्राणियों का अधिक दबाव है। इसकी वजह पालतू मवेशियों का जंगल में शिकार के रूप में आसानी से उपलब्ध होना है। साथ ही पानी की उपलब्धता भी अच्छी है। आज से शुरू होगी शाकाहारी वन्यप्राणियों की गिनती भोपाल के जंगल में सोमवार से शाकाहारी वन्यप्राणियों की गिनती शुरू होगी, जो 15 मार्च से तक चलेगी। इसके बाद गणना की फाइनल रिपोर्ट बनेगी।