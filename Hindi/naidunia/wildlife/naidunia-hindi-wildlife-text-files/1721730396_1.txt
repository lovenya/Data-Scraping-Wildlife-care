बहरहाल पुलिस एसपी गौरव तिवारी, सीसीएफ यूके सुबुद्धे डीएफओ एसएस उद्दे, रविंद्र मणी त्रिपाठी, एसडीओ बीआर सिरसाम मौके पर पहुंचे। इस दौरान अधिकारियों ने खेत में जानवर के पगमार्क देखे हैं। पगमार्क की मदद से जानवर को ट्रेस करने की कोशिश की जा रही है। इधर एसपी श्री तिवारी ने तीन दलों का गठन किया है। यह दल ग्रामीणों की मदद से गांवों के आसपास और जंगलों में नजर रखेगा। इन गांवों पर रख रहे नजर एसपी श्री तिवारी ने नक्शे के आधार पर झिरपानी, दामखोह, धोड़ावाड़ी, इमझिरी, लोटिया, डेंडू, कुम्हारी, भैंसमुंडा, कछुआ, खिरैटी, पिटली, बिजौरी, बाबई पठार, पीपर पानी, बीजाढाना गांवों का चयन किया है। इस तरह चार-चार गांवों को लेकर तीन दल बनाए गए है। जो इन गांवों में आदमखोर जंगली जानवर पर नजर रखे हुए हैं। पेंच और एसटीआर को पहले ही सूचना दे दी थी छिंदवाड़ा वन वृत्त के मुख्य वनसरंक्षक यूके सुबुद्धि ने तीसरे बच्चे का शिकार होने के बाद एक्सपर्ट को बुलाने और पिंजरे लगाने के संबंध में कहा कि जानवर की लोकेशन ट्रेस करने के लिए जगह-जगह कैमरे लगा दिए गए थे। ग्रामीणों के साथ वन अमला भी उसे जंगल में तलाश रहा था। साथ ही जब यह जानवर दो बच्चों का शिकार कर चुका था, तभी पेंच और सतपुड़ा टाइगर रिजर्व को बता दिया था कि जरूरत पड़ने पर टीम को तत्काल बुलाया जाएगा। उन्होंने कहा कि बाघ ताकतवर वन्य प्राणी है, वहीं तेंदुए छोटा वन्य प्राणी हैं। इस कारण तेंदुए छोटो को अपना निशाना बनाता है तो वहीं बाघ किसी को भी अपना निशाना बना लेता है। सीसीएफ श्री सुबुद्धि ने कहा कि बाघ और तेंदुए पीछे से शिकार करते हैं। जो गर्दन, कंधा एवं सिर पर हमला करते हैं। वन विभाग, पुलिस के साथ ग्रामीण कर रहे आदमखोर वन्य प्राणी की तलाश इस मामले में सीसीएफ श्री सुबुद्वि ने बताया कि मंगलवार की शाम झिरपानी गांव में हुई घटना के बाद वन विभाग के अधिकारी कर्मचारियों के साथ पुलिस द्वारा भी गश्त की जा रही है। पुलिस को गश्त करने के लिए मौके पर पहुंचे पुलिस अधीक्षक गौरव तिवारी ने निर्देश दिए है। इसके साथ ही 200 कर्मियों के साथ-साथ ग्रामीण भी जंगल में तेंदुए की हर लोकेशन पर नजर जमाए हुए है। इनका कहना है तेंदुए को पकड़ने के लिए पूरी तैयारी कर ली गई है। सभी गांवों में टीम तैनात की गई है। जंगली जानवर को पकड़ने जल्द से जल्द कोशिश की जाएगी। जिससे वह और किसी को निशाना न बना पाए - गौरव तिवारी, एसपी जंगली जानवर ने तीसरा शिकार किया है। पकड़ने के लिए विशेषज्ञों की टीम आ रही है। हमला हुए गांवों में अमला तैनात कर दिया गया है। पगमार्ग की मदद से ट्रेस करने की कोशिश जारी है। ग्रामीणों की मदद से जंगल में ढोल नगाड़े की मदद ली जाएगी - एसएस उद्दे, डीएफओ पूर्व वन मंडल