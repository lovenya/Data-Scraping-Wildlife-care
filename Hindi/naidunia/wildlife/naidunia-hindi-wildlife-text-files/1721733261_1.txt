ट्रक चालकों ने बताया कि वे बीती रात जंगल के रास्ते माल लोड कर शहर की ओर आए और जब वे सुबह उसको निकालने के लिए ट्रक में चढ़े तो वह अनोखा किस्म का जीव नजर आया। उस पर अचानक नजर पड़ते ही पहले तो वे घबरा गए। वहीं वह जीव ट्रक में ही दुबका रहा। इसके बाद उन्होंने वन विभाग के वन्य प्राणी संरक्षण टीम के सदस्य और सर्पमित्र अविनाश यादव को काल कर वहां बुलाया। जब अविनाश अपनी टीम के साथ वहां पहुंचे तब उन्होंने देखा कि ट्रक में फ्लाइंग स्क्वेरल यानी उड़न गिलहरी छिपा बैठा था, जो कोरबा में दूसरी बार मिला है। जिसके बाद अविनाश ने वन विभाग के एसडीओ आशीष खेलवार और रेंजर सियाराम करमाकर को सूचित कर उसका रेस्क्यू किया। जिसके बाद डाक्टर से परीक्षण और उसका चिकित्सा कराई गई। सब कुछ ठीक मिलने पर सर्पमित्र अविनाश यादव व वन विभाग की पूरी टीम द्वारा उस जीव को सुरक्षित उसके प्राकृतिक रहवास में छोड़ दिया गया। अविनाश यादव विगत 20 वर्षों से पर्यावरण एवं जीव जंतुओं के संरक्षण के लिए कार्यरत हैं। उन्होने के वन्य जीव संरक्षण की दिशा में उनकी टीम कार्य कर रही है।