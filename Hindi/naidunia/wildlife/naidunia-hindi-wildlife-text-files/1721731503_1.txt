प्रथम श्रेणी न्यायिक दंडाधिकारी अंजली शाह की अदालत ने महिला से छेड़छाड़ के मामले में जबलपुर निवासी रोहित प्रकाश की जमानत खारिज कर जेल भेज दिया है। प्रकरण के अनुसार आरोपित ने 12 अगस्त, 2020 को एक महिला को सड़क पर अकेली पाकर छेड़ा था। इस मामले में पुलिस ने आरोपित के खिलाफ प्रकरण दर्ज किया था। इस मामले में अदालत में चालान पेश किया गया। अधिवक्ता ने आरोपित को जमानत दिए जाने का विरोध किया। सुनवाई के बाद न्यायालय ने आरोपी की जमानत खारिज कर जेल भेज दिया। कोर्ट ने कहा इस तरह के मामले समाज के लिए शर्मनाक हैं।