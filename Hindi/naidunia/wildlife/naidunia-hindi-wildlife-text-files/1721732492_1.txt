दिसंबर 2021- फरवरी 2022 में वन्यप्राणियों की गिनती पहली बार आनलाइन की गई। बाघ-तेंदुए सहित अन्य जंगली जानवरों के जंगल में मौजूदगी से जुड़े प्रमाण इकट्ठा कर तस्वीरों की रूप में अब मोबाइल एप्लीकेशन से अपलोड किए जाएंगे। ये डाटा सीधे इंस्टिट्यूट आफ वाइल्डलाइफ तक पहुंचेगा।संस्थान ने विशेष मोबाइल एप्लीकेशन बनाया है। बाघ-तेंदुए सहित अन्य वन्यप्राणियों के पंजों के निशान, विष्ठा, जमीन-पेड पर खरोंच, पेड़ों पर छोड़ी गई गंध जानकारी को इकट्ठा कर भेजना है। गणना सुबह पांच से आठ बजे के बीच की गई। 2 दिसंबर को इंदौर वनमंडल में वन्यप्राणियों की गिनती हुई, जिसमें शहर से 40 किमी की दूरी पर इंदौर रेंज के घने जंगल नाहरझाबुआ में बाघ के पंजों के निशान, विष्ठा सहित अन्य प्रमाण मिले हैं। उमठ-बेका (चोरल) और मलेंडी-मांगलिया (महू) में भी बाघ के होने के प्रमाण सामने आये हैं। बाद में बाघ पर निगरानी रखने के लिए कुछ दिन तक नाइट विजन कैमरे भी जंगल में आए गए। जबकि दिसंबर में इंदौर, आलीराजपुर, झाबुआ और धार वनमंडल में गिनती हुई।सीसीएफ एचएस मोहंता का कहना है कि वन्यप्राणियों से जुड़े आकड़े व रिपोर्ट फरवरी अंतिम सप्ताह में मुख्यालय को भेज दिए थे। मार्च में भेजी रिपोर्ट इंदौर, उज्जैन, खंडवा, बालाघाट, बैतूल, भोपाल, जबलपुर सहित 14 वृत ने रिपोर्ट दी है। जहां अन्य वनमंडल के जंगलों में भी बाघ की मौजूदगी मिली है। सभी वृत से रिपोर्ट मिलने के बाद मुख्यालय ने मार्च में इसे देहरादून संस्थान को वन्यप्राणियों की गणना के आकड़े भेज दिए है। मुख्यालय पर वरिष्ठ अधिकारी के मुताबिक देशभर से प्राप्त आकड़ों की समीक्षा करने के बाद संस्थान जानवरों की गिनती से जुड़ी रिपोर्ट जारी करेंगे, जिसमें तीन से चार महीने का समय लगता है। ये है प्रदेश में बाघ की स्थिति 2006 : 300 2010 : 257 2014 : 308 2018 : 526 तेंदुओं की स्थिति मध्य प्रदेश : 3421 कर्नाटक : 1783 महाराष्ट्र: 1690 तमिलनाडु : 868 छत्तीसगढ़ : 852 (आंकड़े 2018 की रिपोर्ट के आधार पर)