चीतों पर की नकारात्मक बात तो यूजर्स ने लगाई क्लास चीतों का बिल्ली की तरह म्याउं की आवाज निकालने का एक वीडियो उप्र के पूर्व मुख्यमंत्री अखिलेश यादव ने साझा करते हुए लिखा था कि सबको इंतजार था दहाड का पर ये तो निकला बिल्ली मौसी के परिवार का। इस पर उन्हें यूजर्स ने ट्रोल किया। एक यूजर ने रीट्वीट करते हुए लिखा कि यह आस्ट्रेलिया से पढकर आए हैं। कई यूजर उन्हें यह समझाते हुए भी दिखाई दिए कि चीता नहीं शेर दहाडता है। वहीं एक यूजर ने यह भी लिखा कि इन्हें चीतों के बारे में पता नहीं है क्योंकि जब यह पैदा हुए थे तो चीते विलुप्त हो चुके थे। इंटरनेट मीडिया पर छाए मजेदार मीम्स इंटरनेट मीडिया पर चीतों की वापसी को लेकर कई मजेदार मीम्स भी साझा किए गए। मयध्यप्रदेश के जनसंपर्क विभाग ने अभिनेता धानुष का एक वीडियो शेयर किया जिसमें धानुष रेलवे स्टेशन पर मिठाई बांटते हुए नजर आ रहे हैं। वहीं कई लोगों ने आरआरआर फिल्म के जानवरों के आक्रमण वाले दृश्य में नेताओं को जोडकर मजेदार वीडियो बनाए। कभी खुशी कभी गम फिल्म का जया बच्चन का शाहरूख खान का स्वागत करने वाले दृश्य को लेकर भी बहुत सारे मीम्स बनाए गए।