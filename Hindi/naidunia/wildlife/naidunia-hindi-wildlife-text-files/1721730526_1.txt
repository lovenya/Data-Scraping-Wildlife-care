साउथ अफ्रीका में एक ऐसा हादसा हुआ जिसके बारे में सुनकर या देखकर ही आपके रोंगटे खड़े हो जाएंगे। एक वाइल्डलाइफ सैंचुरी का मालिक ने बेवकूफी की और बिना किसी सुरक्षा व्यवस्था के शेर के पिंजरे में घुस गया। वह जैसे ही शेर के बाड़े में घुसा और आगे बढ़ा शेर ने उस पर हमला कर दिया। हुआ यूं कि साउथ अफ्रीका के मार्केल प्रीडेटर पार्क के मालिक माइक हॉज एक दिन अपने पार्क में शेर के बाड़े में घुसे। उन्हें बाड़े से कुछ दुर्गंध आ रही थी और इसे देखने के लिए वो अंदर गए। माइक जैसे ही कुछ दूर गए उन्होंने देखा कि एक शेर उनकी तरफ बढ़ रहा है।माइक तुरंत दरवाजे की तरफ भागे लेकिन शेर ने उन्हें पकड़ लिया। शेर माइक को घसीटकर अंदर झाड़ी के पास ले आया। लोगों ने देखा तो चीख पड़े। रेंजर्स ने देखा कि शेर माइक को नहीं छोड़ रहा है तो उस पर गोली चलाई गई। शेर की मौत के बाद माइक को बेड़े में से बाहर निकालकर अस्पताल ले जाया गया। उनका जबड़ा टूट गया है और गर्दन में भी काफी चोट आई है। जिसने भी इस घटना का नजारा देखा उसके पैरों तले जमीन खिसक गई। वो तो अच्छा रहा कि हमला कर घसीटते हुए ले जाने के बाद शेर ने तुरंत माइक पर ध्यान नहीं दिया। इससे सुरक्षाधिकारियों को माइक को वापस सही सलामत लाने का अवसर मिल गया। सोशल मीडिया पर यह वीडियो वायरल होने के बाद लोगों के कई कमेंट्स आ रहे हैं। लोग इस शख्स को ही बेवकूफ कह रहे हैं। उनके मुताबिक आखिर क्या सोचकर वह शेर के बाड़े में चला गया और तो और जब शेर सामने ही खड़ा था। यहां देखिए वीडियो: Yena aya Kwini? pic.twitter.com/f4AQma6b7z — Man's Not Barry Roux (@AdvBarryRoux) 1 May 2018