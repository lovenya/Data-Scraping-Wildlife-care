सामाजिक कार्यकर्ता अजय दुबे ने 'सुल्तान" की मौत पर सवाल खड़े करते हुए प्राधिकरण को शिकायत भेजी है। इसी संदर्भ में प्राधिकरण के सदस्य सचिव डीएन सिंह ने आयुक्त को 'सुल्तान" की मौत से संबंधित सभी तथ्य से अवगत कराने के निर्देश भेजे हैं। मामले में इस शेर का 'एनीमल हिस्ट्री कार्ड", इलाज का ब्योरा और शव परीक्षण की रिपोर्ट भी पेश करने को कहा गया है। वन्य प्राणी संरक्षण अधिनियम 1972 की धारा 38 एच(6) के तहत प्राधिकरण ने यह पूछताछ की है। साथ ही यह चेतावनी भी दी है कि समयावधि में जवाब नहीं दिया तो अधिनियम के तहत कार्रवाई के लिए तैयार रहें। उल्लेखनीय है कि इंदौर में प्राणी संग्रहालय का संचालन नगर निगम द्वारा किया जाता है। सामाजिक कार्यकर्ता अजय दुबे ने 'सुल्तान" की मौत पर सवाल उठाते हुए शिकायत में लापरवाही और अनदेखी के आरोप लगाए हैं।