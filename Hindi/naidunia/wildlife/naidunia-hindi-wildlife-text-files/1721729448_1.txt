आखिर में उनकी मेहनत रंग लाई और उन्‍हें किंगफिशर की पानी में मछली पकड़ने के लिए लगाई गई सीधी छलांग की परफेक्‍ट तस्‍वीर मिल ही गई। एलन वर्ष 2009 से इस कोशिश में लगे हुए थे। इस तस्‍वीर में किंगफिशर की चोंच पानी में नीचे की ओर है और पूंछ ऊपर आकाश की ओर है। पानी में एक भी छपाका नहीं हुआ। यह भी पढ़ें : नए काउंसलिंग ऐप से अब घर बैठे मिलेगी तनाव, अवसाद की थैरेपी तस्‍वीर को एलन ने ठीक उस वक्‍त क्‍िलक किया, जब किंगफिशर की चोंच पानी की सतह से टकराई ही थी। द हेराल्‍ड स्‍कॉटलैंड अखबार को फोटोग्राफर ने बताया कि इस तस्‍वीर को लेने के लिए सिर्फ सही जगह पर सही समय पर मौजूद रहने की जरूरत ही नहीं थी। इसके अलावा किस्‍मत का भी साथ देना जरूरी था। मैं अक्‍सर ऐसी जगहों पर जाता था और एक बार में करीब 600 तस्‍वीरें लेता था। मगर, कोई भी शॉट इतना बेतरीन नहीं होता था, जितना आखिर में मुझे इस बार मिला। एलन को वाइल्‍ड लाइफ फोटोग्राफी का शौक अपने दादा रॉबर्ट मुरे की वजह से लगा। एलन ने बताया कि उन्‍हें याद है कि वह छह साल की उम्र में अपने दादा के साथ किर्कुडब्राइट झील के किनारे किंगफिशर के घोंसले को देखने जाते थे। बचपन के वे दिन मुझे काफी प्रेरित करते हैं।