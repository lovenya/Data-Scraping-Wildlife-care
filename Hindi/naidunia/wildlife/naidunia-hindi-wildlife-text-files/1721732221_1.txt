संजय टाइगर रिजर्व के ब्यौहारी बफर में पगोड़ा कैंप में अनुभूति कैंप संपन्न हुआ। वन परिक्षेत्र अधिकारी ब्यौहारी बफर शुभम खरे ने बड़काडोल तथा चमराडोल विद्यालय के 140 छात्र-छात्राओं को वन भ्रमण कराया। भ्रमण के दौरान वन्यप्राणियों के संरक्षण, संवर्धन, प्रबंधन हेतु जंगल में लगे हुए कैमरा टैप के बारे में समझाते हुए दिखाकर उससे संबंधित जानकारी प्रदाय की गई तथा दूरबीन से पक्षी दिखाया गया। मास्टर ट्रेनर डॉ. कैलाश तिवारी ने छात्र-छात्राओं को बताया कि मध्यप्रदेश का कुल वन क्षेत्र 30.72 प्रतिशत है, जिसमें वन्यप्राणी अभयारण्य 25, राष्ट्रीय उद्यान 11 तथा टाइगर रिजर्व की संख्या 6 है, जिसमें से संजय टाइगर रिजर्व सीधी भी एक है। डॉ. कैलाश तिवारी ने पर्यावरणीय फायदे बताते हुए बताया कि कैसे वन ऑक्सीजन तथा कार्बन डाइ आक्साइड का संतुलन बनाये रखते है तथा बादलो के संघनन द्वारा वर्षा में वृद्वि, नदियों को स्वच्छ जल की सतत आपूर्ति, भौतिक रासायनिक एवं ध्वनि प्रदूषण पर रोक आदि लाभ बताये। साथ ही छात्र-छात्राओ को राष्ट्रीय पक्षी-मोर, राष्ट्रीय वृक्ष-बरगद, राष्ट्रीय पशु बाघ के बारे में जानकारी देते हुये बताया कि यहॉ पाये जाने वाले बाघ को रायल बंगाल टाइगर प्रजाति के नाम से जाना जाता है तथा बाघ के शरीर पर पाई जाने वाली काली धारियॉ एवं चेहरे के काले चिन्ह तथा पगचिन्ह प्रत्येक बाघ में अलग-अलग होते है। इसी प्रकार से मन-मोहक एवं रोचक जानकारियॉ डॉ कैलाश तिवारी एवं कमल श्रीवास्तव के द्वारा प्रदान की गई। बधाो को वन-भ्रमण के बीच नास्ता एवं भोजन भी कराया गया जिसकी व्यवस्था परिक्षेत्राधिकारी शुभम खरे द्वारा की गई। अनुभूति कार्यक्रम के दौरान चित्रकला, प्रश्नोत्तरी, निबंध तथा गीत में प्रथम, द्वितीय तथा तृतीय स्थान प्राप्त करने वाले छात्र-छात्राओ को पुरस्कृत किया गया। अंत में परिक्षेत्राधिकारी द्वारा सभी का आभार व्यक्त कर कार्यक्रम को पूर्ण किया गया।