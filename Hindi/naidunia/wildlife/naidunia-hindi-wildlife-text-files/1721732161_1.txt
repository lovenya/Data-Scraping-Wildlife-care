पश्चिम सामान्य वनमंडल में हो रही गणना पश्चिम सामान्य वनमंडल की 8 रेंज की 139 बीट में बुधवार सुबह से जंगल में जाकर बाघ गणना वनरक्षक व उनके सहकर्मियों के द्वारा की गई। इसी तरह पूर्व सामान्य में 6 रेंज के 98 बीट में गणना की गई। पश्चिम सामान्य की रेंज बरेला, बीजाडांडी, कालपी में तेंदुए के पगमार्ग मिले हैं। जिसे वन अमला के द्वारा प्रपत्र में जानकारी भरी गई। तीन दिन शाकाहारी, तीन दिन मांसाहारी वन्यप्राणियों की होगी गणना प्रत्येक बीट में कम से कम 5 किमी की दूरी तय करना थी। इस दौरान बाघ की उपस्थिति के अलावा जंगल में मिलने वाले अन्य वन्यप्राणी और यहां तक कि वनस्पतियों की जानकारी भी ऑनलाइन प्रपत्र में ही भरी गई। इस बार पेपरलेस गणना की जा रही है। जिसमें एम स्ट्राइप एप्लीकेशन के माध्यम से गणना की जानकारी प्रपत्र में भरी जा रही है। तीन दिन शाकाहारी और तीन दिन मांसाहारी वन्यप्राणियों की गणना की जाना है। वनरक्षकों को हर दिन 5 किमी ट्रांजिट लाइन पर चलना है। जहां वन्यप्राणियों की उपस्थति रहती है। उसी चिन्हित स्थान में ही पहुंचकर वन्यप्राणियों की जानकारी ली जा रही है। कैमरा ट्रेपिंग से भी की जा रही गणना जिले के पश्चिम सामान्य वनमंडल में बम्हनी रेंज में कैमरा ट्रेपिंग से भी बाघ गणना की जा रही है। मप्र के चयनित रेंजों में बम्हनी रेंज को शामिल किया गया था। जहां 25 दिनों की कैमरा लगाकर बाघ की उपस्थिति देखी जा रही है। बम्हनी रेंज में बाघ की उपस्थित कैमरा में ट्रेप हुई है। जिले का एक मात्र रेंज है जहां कैमरा लगाकर बाघ की उपस्थति देखी जा रही है। सात दिसंबर तक जारी रहेगी गणना अखिल भारतीय बाघ गणना 2022 में डेटा कलेक्शन भी साथ साथ चल रहा है। इस बार जो बीट गार्ड व उनके सहयोग गणना में शामिल है। वे अपनी बीट पहुंचकर मोबाइल में एम स्टाइप एप्लीकेशन शुरू कर गणना की शुरूआत करते हैं। इसमें वन्यप्राणी की विष्टा, पगमार्ग, आसपास कहीं उसकी आवाज, सहित तमाम जानकारी देखी जा रही है। जो 7 दिसंबर तक चलेगा। इनका कहना अखिल भारतीय बाघ गणना सात दिनों तक चलेगी। गणना प्रारंभ के पहले दिन पांच रेंज की रिपोर्ट में कालपी,बरेला, बीजाडांडी रेंज में तेंदुआ के पगमार्क मिले हैं। जीके चतुर्वेदी नोडल अधिकारी पश्चिम सामान्य वनमंडल मंडला