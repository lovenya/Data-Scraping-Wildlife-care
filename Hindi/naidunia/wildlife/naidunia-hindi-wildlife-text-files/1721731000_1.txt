वन मंत्री मोहम्मद अकबर ने बताया कि तिमोर पिंगला अभयारण्य में हाथियों के पेयजल के लिए 16 एनीकट, 11 स्टॉप डैम और 475 हेक्टेयर में चारागाह विकास कार्य कराया गया है। छत्तीसगढ़ में हाथी-मानव द्वंद्व में आदिवासियों की जान जा रही है। इसे रोकने के लिए सरकार ने रिसर्च कराने का फैसला किया है। वन विभाग के अधिकारियों ने बताया कि ग्रामीणों को जंगली हाथियों की सूचना देने के लिए आकाशवाणी केंद्र का उपयोग किया जा रहा है। दरअसल, प्रदेश के छह जिलों में जंगली हाथियों का आतंक है। इससे निपटने के लिए सरकार ने हाथी बचाव और पुनर्वास केंद्र सूरजपुर के रमकोला बीट में खोला है। इसमें समस्यामूलक हाथियों को पकड़कर सुधारने का काम किया जा रहा है। बावजूद इसके हाथियों से जनहानि भी हो रही है। जनहानि को देखते हुए सरकार ने मुआवजा राशि को चार लाख से बढ़ाकर छह लाख कर दिया है। वन विभाग के अधिकारियों ने बताया कि जंगली हाथियों के प्रति स्थानीय स्तर पर आक्रोश देखने को मिलता है। जिसके कारण हाथी भड़क जाते हैं और नुकसान करते हैं। शोध दल इन सभी पहलूओं पर चर्चा करेगा और विस्तृत रिपोर्ट तैयार करेगा। बनाया गया है चलित हाथी सुरक्षा दस्ता हाथियों के आंतक को रोकने के लिए सरकार की ओर से चलित हाथी दस्ता बनाया गया है। जंगली हाथियों को रेडियो कॉलर पर सेटेलाइट के माध्यम से निगरानी की जा रही है। कर्मचारियों की गश्त भी लगाई जा रही है। गांवों में नुक्कड़ नाटक, रैली और कार्यशाला के माध्यम से भी जागरूकता की जा रही है। अद्भुत नजारा : जब बादल खींचने लगे तालाब का पानी, देखें VIDEO Korba Murder : हत्या के बाद निर्वस्त्र अवस्था में महिला की लाश दफनाई Ramayana Circuit : यहां से गुजरे थे प्रभु राम, अब पदचिह्नों की कथा बताएगा पर्यटन मंडल नवविवाहिता से दुष्कर्म, फिर शादी का झांसा देकर कराया तलाक, प्रेग्नेंट होने पर छोड़ा