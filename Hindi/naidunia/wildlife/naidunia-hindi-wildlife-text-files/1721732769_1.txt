संस्कृत से शब्द आया चीता चीतों की उत्पत्ति के संबंध में जानकारों के अलग-अलग मत हैं लेकिन चीता शब्द संस्कृत के चित्रक शब्द से आया है, जिसका अर्थ है चित्तीदार। भोपाल और गांधीनगर में नवपाषाण युग के गुफा चित्रों में भी चीते नजर आते हैं। बॉम्बे नेचुरल हिस्ट्री सोसाइटी (बीएनएचएस) के पूर्व उपाध्यक्ष दिव्य भानु सिंह की लिखी एक पुस्तक )द एंड ऑफ ए ट्रेलट्ठद चीता इन इंडिया के अनुसार, 1556 से 1605 तक शासन करने वाले मुगल बादशाह अकबर के पास 1,000 चीते थे। इनका इस्तेमाल काले हिरण और चिंकारे के शिकार के लिए किया जाता था। बीसवीं शताब्दी की शुरुआत तक भारतीय चीतों की आबादी गिरकर सैंकड़ों में रह गई। 1918 से 1945 के बीच लगभग 200 चीते आयात किए गए थे। 1947 में भारत में आखिरी बार चीते देखे गए। तब से देश इनकी वापसी का इंतजार कर रहा था। मानव पर हमने का एक भी प्रमाण नहीं बिल्ली प्रजाति के परिवार का यह एकमात्र ऐसा सदस्य है जो मानव के लिए घातक नहीं है। जानकारों के अनुसार अभी तक चीतों का मानव पर हमले का एक भी मामला सामने नहीं आया है। यही वजह है कि खाड़ी देश ईरान में यह पालतू जानवर के रूप में देखा जाता है। अनोखी उपलब्धि क्योंकि अब यहां पांचों प्रजातियां चीता आने के बाद देश में बिल्ली प्रजाति के पांचों सदस्य भारत में हो जाएंगे। इससे पहले गुजरात एशियाटिक लॉयन और मध्यप्रदेश बाघों के लिए पहचान रखता है। इसके अलावा देश में क्लाउडेड तेंदुआ और बर्फीले क्षेत्र में पाया जाने वाला तेंदुआ मिलता है। पर्यटन को लगेंगे पंख कूनो में चीते आने के बाद एक नया टूरिस्ट सर्किट शिवपुरी, श्योपुर और राजस्थान के रणथंबौर के रूप में तैयार होगा। पर्यटक 253 किमी. के सर्किट में चीते और बाघ देखेंगे जिससे पर्यटन उद्योग को नई उंचाई मिलेगी। चीतों से जुड़े फैक्ट 7,100 चीते होने का अनुमान है दुनिया में 120 किमी प्रतिघंटा की गति से दौड़ सकता है स्वस्थ चीता 1952़मिें भारत में चीतों को विलुप्त घोषित कर दिया गया था 12,852़तिेंदुए हैं देश में जो बिग कैट फैमिली की प्रजातियों में सबसे अधिक है चीतों से जुड़ी कुछ अहम तारीख.. 1972 में चीतों को देश में पुन: बसाने पहला वन्यजीव (संरक्षण) अधिनियम बना था 1973 में देश में चीते को लाने के भारत और ईरान सरकार के बीच अनुबंध हुआ 1985 में वाइल्ड लाइफ आफ इंडिया द्वारा ईरान से चीतों को लाने की कवायद हुई, लेकिन परियोजना ठंडे बस्ते में चली गई 2008 में चीता परियोजना को नए सिरे से तैयार किया गया, लेकिन इसे सुप्रीम कोर्ट में चुनौती दी गई 2013 में सुप्रीम कोर्ट ने आदेश दिया कि कूनो में चीते नहीं गिर के शेर बसाए जाएं 2020 में कोर्ट ने पुनर्विचार कर आदेश दिया कि कूनो में चीते बसाए जा सकते हैं धन्यवाद प्रधानमंत्री जी प्रदेश बाघ और तेंदुओं के बाद अब चीता राज्य भी होने वाला है। जो सपना हमने देखा था, वह पूरा होने जा रहा है। चीतों का आना असाधारण घटना है, क्योंकि देश में चीते का अस्तित्व 1952 के आसपास समाप्त हो गया था। अफ्रीका से चीते लाकर उनको यहां पुनस्र्थापित किया जा रहा है। इसके पीएम नरेन्द्र मोदी और केंद्र सरकार का धन्यवाद । - शिवराज सिंह चौहान , मुख्यमंत्री , मध्यप्रदेश पर्यटन को बढ़ावा मिलेगा़किूनो नेशनल पार्क में 75 साल से विलुप्त चीतों का आगमन एशिया महादीप के साथ मध्यप्रदेश व राजस्थान के लिए सौभाग्य व प्रशंसा की बात है। इससे क्षेत्र की अर्थव्यवस्था को मजबूती व पर्यटन को बढ़ावा मिलेगा। प्रधानमंत्री नरेंद्र मोदी व वन एवं पर्यावरण मंत्री भूपेंद्र यादव के प्रयासों से यह सपना साकार हो रहा है। - नरेंद्र सिंह तोमर, केंद्रीय मंत्री विश्व पटल पर उभरेगा श्योपुऱआिजादी के अमृत महोत्सव काल में प्रधानंत्री नरें“ मोदी के द्वारा कूनो पालपुर में चीतों के पुनर्व्यवस्थापन के रूप में नया आगाज होने जा रहा है। इससे मध्य प्रदेश और श्योपुर भारत ही नहीं बल्कि विश्व पटल पर उभरेगा। ऐसे मेरा विश्वास है। वन्य जीव के क्षेत्र में श्योपुर का पुराना इतिहास रहा है। सन 1905 में मेरे पूर्वज माधौ महाराज प्रथम ने इथियोपिया से शेरों को पुनर्व्यस्थापन कराया था। चीतों के आने से हमारे आदिवासी भाई बहनों को रोजगार के साधन व पर्यटन को विस्तार मिलेगा। भारत को विश्व में आर्थिक संपन्न और विश्व गुरु बनाने का जो सोच प्रधानमंत्री का संकल्प है ये उसी की ओर एक और कदम है। ज्योरादित्य सिंधिया केंद्रीय मंत्री, भारत सरकार देश में वन्यजीवों के संरक्षण के प्रयासों को एक नई ताकत मिलेगी। नामीबिया से लाए जा रहे चीतों को करीब 10.45 बजे मध्य प्रदेश के कूनो राष्ट्रीय उद्यान में छोड़ने का सुअवसर मिलेगा। इसके बाद दोपहर करीब 12 बजे श्योपुर में आयोजित स्व सहायता समूह सम्मेलन में भाग लूंगा। -नरेन्द्र मोदी, प्रधानमंत्री