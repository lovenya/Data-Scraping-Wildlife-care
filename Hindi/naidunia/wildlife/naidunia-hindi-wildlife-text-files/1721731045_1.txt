जंगल में घेराबंदी करने लगाए कंटीले तार वन्यप्राणियों के लिए खतरनाक है। इससे वन्यप्राणी घायल हो रहे हैं। जंगल में उपचार की पर्याप्त व्यवस्था नहीं होने से कटा हिस्सा घाव बन जाता है और बाद में उसमें कीड़े लगने से वन्यप्राणियों की जान भी चली जाती है। वन्यजीव कार्यकर्ता ने वनमंत्री को इस संबंध में पत्र लिखकर जंगल से तार हटाने की मांग की है। इसके अलावा बदले में किसी वैकल्पिक उपाय किया जा सकता है। इसका सुझाव भी दिया है। वन्यजीव कार्यकर्ता व नेचर क्लब के संयोजक मंसूर खान का कहना है कि ज्यादातर वन्यप्राणियों का विचरण रात में ही होता है। वन्यप्राणी इस कांटे तार को रात में ठीक से देख नहीं पाते तथा टकराकर या फंसकर घायल हो जाते हैं। वनों में घायल वन्यप्राणियों का जीवित रहना बहुत ही मुश्किल है। दूसरे प्राणी इन्हें अपना शिकार बना लेते हैं या घांव में कीड़े लग जाते हैं जो ठीक नहीं होते। मवेशियों से पौधों को बचाने के लिए वन विभाग कांटे तार का उपयोग करता है पर यह खास उपयोगी साबित नहीं हो रहा है। मांग पत्र में उन्होंने कुछ सुझाव भी दिए। इनमें वनों के स्थानीय निवासी युवााओं को जंगल की सुरक्षा में भागीदार दैनिक वेतन के आधार पर बनाया जा सकता है। उनके ग्रुप को बन संगी, वन मित्र दल, जंगल प्रहरी या जंगल जवान जैसे नाम देकर उनका हौसला अफजाई किया जा सकता है। दल जंगलों को न केवल चराई से बचाएगा, बल्कि आग, अवैध खनन, कटाई, शिकार , बेजाकब्जा, चोरी से खेती, अनाधिकृत प्रवेश, मानव व वन्यप्राणियों में आपसी द्वन्द व अन्य गैरकानूनी कार्य से यह दल वनों को बचाएगा। इस दल को पहचान देने आवश्यक जैसे ड्रेस, शूज, कैप, विसिल, फॉरेस्ट फील्ड कीट आदि के साथ अच्छी ट्रेनिंग भी दी जानी चाहिए। यह उपाय भी बताएं 0 वनों की सुरक्षा के लिए पेड़ों पर सुरक्षित स्थानों पर मचान बनाना 0 वन अपराध बताने वाले को इनाम देना 0 अवैध चराई में पकड़े गए मवेशियों को गौठान में भिजवाना।