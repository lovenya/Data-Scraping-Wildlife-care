यहां बता दें, मध्यप्रदेश, उत्तरप्रदेश और राजस्थान की सीमा में 435 किमी लंबी राष्ट्रीय चंबल घड़ियाल सेंक्चुरी में करीब 74 डॉल्फिन की गणना बताई जाती है। इनमें से 80 फीसदी डॉल्फिन भिंड क्षेत्र में चंबल सेंक्चुरी के घाटों पर पाई जाती है। चंबल में पाई जाने वाली डॉल्फिन गहरे पानी के पूल में अपना घर बनाती है। यह पूल सबसे ज्यादा भिंड क्षेत्र में चंबल नदी में पाए जाते हैं। 500 मीटर गहरे पानी की तस्वीरें खींचेगा वन्य जीव संस्थान देहरादून की टीम की ओर से चंबल सेंक्चुरी में डॉल्फिन व दूसरे जलीय जीवों की गणना के लिए जो ड्रोन इस्तेमाल किया जा रहा है वह 500 मीटर गहराई में जाकर फोटो और वीडियो बनाने में मदद करेगा। सेंक्चुरी के डीएफओ प्रभुदास गेव्रियल का कहना है कि यह ड्रोन हवा में उड़ने वाले ड्रोन से अलग तरह का है। डीएफओ का कहना है कि यह ड्रोन नदी में पनडुब्बी की तरह अंदर ही अंदर जाकर डॉल्फिन और जलीय जीवों की तस्वीरें लेकर गणना में मदद करेगा। हवा में उड़ने वाला ड्रोन वायरलेस होता है, लेकिन यह ड्रोन वायर से ज्वाइंट होगा। चंबल सेंक्चुरी में डॉल्फिन और दूसरे जलीय जीवों की गणना के लिए भारतीय वन्य जीव संस्थान देहरादून की टीम नदी में पानी के भीतर से तस्वीरें खींचने वाले ड्रोन की ट्रेनिंग दे रही है। इसी ड्रोन से गणना की तैयारी है। यह ड्रोन 500 मीटर गहराई की तस्वीरें खींच सकता है। - प्रभुदास गेव्रियल, डीएफओ, मुरैना