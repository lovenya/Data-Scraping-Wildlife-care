रायगढ़-धरमजयगढ वन मंडल में वन्य जीवों को सुरक्षित रखने की कवायद जमीनी स्तर पर दम तोड़ती नजर आ रही है। बीते पांच वर्षों में धरमजयगढ व रायगढ़ वन मंडल में ही करीब 60 से अधिक वन्य जीवों की मौत के मामले सामने आ चुके हैँ। वन्यजीवों की मौत के मामले में धरमजयगढ़ वनमंडल शीर्ष पर हैं। बीते पांच वर्षों में जंगली सुअर, चीतल, भालू, कोटरी, सांभर सहित हाथी की मौत के मामले अधिक हैं। गौरतलब है कि शासन द्वारा वन्यजीवों को जंगल में सुरक्षा प्रदान करने के लिए वन विभाग के माध्यम से कई तरह की योजनाएं व रणनीति बनाती है। इसमें कई तरह की योजनाएं जमीनी स्तर पर पहुंचने से पहले ही फाइलों में ही धूल फांकते रहते हैँ। आलम यह है कि जंगल में क्षेत्रीय कर्मचारी गस्त के नाम पर खानापूर्ति करते हैँ। वहीं दूसरी ओर बड़ी आसानी से शिकारी तरह तरह के उपाय कर वन्यजीवों का शिकार कर रहे हैँ। गोमर्डा अभ्यारण्य की बात करें बीते इन 5 वर्षों में आधा दर्जन से अधिक वन्यजीवों की मौत हुई है। इसी प्रकार धरमजयगढ़ वनमंडल के तहत अलग अलग वन परिक्षेत्रों में हाथी की मौत के मामले सबसे अधिक हैं। इसके अलावा रायगढ़ वन मंडल में भालू, चीतल, सांभर, सियार, नीलगाय, तेंदुआ व जंगली सुअर सहित बाइसन की मौत हुई है। जंगल को वन्यजीवों का रहवास मान कर उन्हें वहां भोजन व पानी की सुविधा देने के लिए तरह तरह के इंतजाम किए जाते हैं, लेकिन वन विभाग की उदासीनता और लापरवाही की वजह से बीते 5 वर्षोँ में दोनों वन मंडलों में 60 से अधिक वन्य जीवों की मौत हो चुकी है। वन्यजीवों की मौत के मामले साल दर साल बढ़ते जा रहे हैँ। ऐसी स्थिति में वन विभाग की कार्यशैली पर भी सवालिया निशान लगता नजर आ रहा है। जानकारी छिपाने में लगा रहता है विभाग अहम बात यह है कि वन्यजीवों की मौत के मामलों की जानकारी देने से वन विभाग हमेशा से ही बचते रहा है। वन्यजीवों की मौत को लेकर आंकड;;े छिपा कर विभाग अपनी लाज बचाने का प्रयास हमेशा करता है। सूत्रों की मानें तो औसतन हर माह दोनों वन मंडल में 3 से 4 वन्यजीवों की मौत हो रही है। वहीं विभाग की ओर से वन्यजीवों की सुरक्षा को लेकर किए जाने वाले इंतजाम ना काफी साबित होता दिख रहा है। 150 से अधिक वन्य जीव घायल सूत्रों से मिली जानकारी के अनुसार इन 5 वर्षों में रायगढ; व धरमजयगढ; वन मंडल में जहां 60 से अधिक वन्यजीवों की मौत हुई है, वहीं दूसरी ओर घायल वन्यजीवों की संख्या करीब 150 से अधिक है। इसमें चीतल, जंगली सुअर, बंदर, कोटरी, सांभर जैसे वन्यजीवों के घायल होने के मामले अधिक हैँ। इसमें कुछ वन्यजीवों की मौत के इलाज के दौरान भी हुई है। अब तक आठ हाथियों की मौत लेमरू हाथी कारीडोर में धरमजयगढ़ वनमंडल को शामिल किए जाने की योजना है, इसके लिए शासन स्तर पर भी रणनीति बनाई जा रही है। पर इन 5 वर्षों में धरमजयगढ के पोटिया, कापू, मेंढरमार, गेरसा, छाल आदि जगहों से 7 हाथियों की मौत के मामले सामने आ चुके हैं। जबकि अप्रैल 2017 में रायगढ़ वन मंडल के बरगांव में भी एक हाथी का मौत हुई थी। वही हाल ही में लैलूंगा में एक हथनी की सड़ी गली लाश मिली थी। पांच वर्षोँ में 60 से अधिक वन्यजीवों की मौत हुई है। सबसे ज्यादा मौतें धरमजयगढ वन मंडल में हुई हैं। जिसके बाद रायगढ; वन मंडल का नंबर आता है। इसमें हाथी, भालू, चीतल, कोटरी, सांभर आदि की सबसे अधिक मौतें हुई हैँ। यह केवल लापरवाही की वजह से है। इस संबंध में कई बार उधााधिकारियों से भी लिखित में शिकायत की जा चुकी है। -गोपाल अग्रवाल उपाध्यक्ष, पर्यावरण सरंक्षण समिति ।