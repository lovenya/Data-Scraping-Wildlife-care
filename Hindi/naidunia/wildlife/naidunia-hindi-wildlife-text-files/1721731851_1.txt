बर्ड मानसून सर्वे सुबह साढ़े छह बजे शुरू हुआ, जिसमें वाइल्ड लाइफ फोटोग्राफर, इंजीनियर, सॉफ्टवेयर डेवलपर सहित वन्यजीव विशेषज्ञ व प्राध्यापक शामिल थे। करीब 25 लोगों के समूह को पांच अलग-अलग टीमों में बांटा गया, जिन्हें अभायरण्य में अलग-अलग स्पॉट पर फोटोग्राफी कर पक्षियों की तस्वीरें खिचना थी। सुबह साढ़े दस बजे सर्वे खत्म किया गया। मार्च 2021 में सर्वे के दौरान पेरिग्राइन, फाल्कन, ब्लू कैप्ड, राक थ्रश, लांग बिल्ड पीपीट, जंगल नाइट जार, शार्ट टोड सहित 82 पक्षियों की पहचान हुई, जबकि रविवार को दूसरे सर्वे में 80 प्रजातियों के पक्षियों में कुछ पहली बार नजर आए, जिसमें रॉक ईगल आउल, इंडियन स्पॉट बिल डक, सिरकीर मलकोह शामिल है। बर्ड मानसून सर्वे के दौरान अधिकारियों ने भी पक्षियों की तस्वीरें कैमरों में कैद की। एपीसीसीएफ बीएस अन्नीगेरी, सीसीएफ एच. एस. मोहन्ता, सीसीएफ कमलिका मोहन्ता, डीएफओ किरण बिसेन, नरेन्द्र पण्डवा सहित कई अधिकारियों-कर्मचारियों भी मौजूद थे। सर्वे एनसीओ संचालक स्वपनिल फणसे की टीम ने की। एसडीओ दिनेश वास्केल एवं रेंजर आकांक्षा खातरकर ने बताया कि पक्षियों को पहचान कर विभाग ने रिपोर्ट बनाई है। अब इन पक्षियों के संरक्षण पर काम किया जाएगा। उन्होंने बताया कि सर्वे के बाद टीम के प्रत्येक सदस्य ने अनुभव भी बताए। आखिरी में विभाग ने प्रमाण पत्र भी बांटे।