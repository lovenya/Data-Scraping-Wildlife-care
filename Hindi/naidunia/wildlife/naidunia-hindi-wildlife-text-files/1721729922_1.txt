पंडरिया ब्लॉक के ग्राम पंचायत चियाडाढ़ के जंगल में एक गाभिन गाय पर तेंदुए ने हमला बोल दिया। तेंदुए के हमले से गाय की मौत हो गई। मिली जानकारी के अनुसार सोमवार का चरने गई एक गाय अचानक रास्ता भूल गई और घर नहीं लौटी। गाय का मालिक अर्जुन गोड़ गाय का ढूंढने गया तो घर से 3 किमी दूर घने जंगल में गाय मृत पड़ी मिली। गाय को किसी जंगली जानवर ने अपना शिकार बनाया था। अर्जुन ने इसकी सूचना वन विभाग को दी। वन विभाग की टीम ने घटना स्थल का मुआयना किया तो पाया कि किसी बड़े जानवर ने गाय पर हमला किया है। वनविभाग ने वहां तुरंत एक सीसीटीवी कैमरा लगाया और सब वापस लौट गए। मंगलवार रात बीट क्रमांक 531 में गाय के मांस को खाने के लिए रात लगभग 10 बजे तेंदुआ आया। वह वहां लगाए गए सीसीटीवी कैमरे में आ गए। --