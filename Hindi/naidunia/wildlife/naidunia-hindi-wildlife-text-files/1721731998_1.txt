इस दौरान सर्वप्रथम वन मंडल कार्यालय से समस्त कर्मचारियों की ओर से वन्य जीव संरक्षण का संदेश देते हुए एक रैली निकाली गई। यह रैली नगर वन में जाकर समाप्त हुई। इस कार्यक्रम के माध्यम से बच्चों के लिए चित्रकला प्रतियोगिता का आयोजन भी किया गया। समस्त आयु वर्ग के लिए दो प्रतियोगिताओं का आयोजन किया गया था, जिसमें वाल पेंटिंग प्रतियोगिता और दूसरी प्रतियोगिता में शार्ट फिल्म निर्माण की प्रतियोगिता शामिल है। वाल पेंटिंग और शार्ट फिल्म निर्माण की प्रतियोगिता में दो से सात अक्टूबर तक भाग लिया जा सकेगा। इनमें जो भी प्रतिभागी भाग लेना चाहते हैं, उन्हें वन परिक्षेत्र कार्यालय कोरबा में संपर्क करना होगा। इन दोनों प्रतियोगिताओं में पुरस्कार राशि के रूप में पांच हजार रुपये का प्रथम पुरस्कार, दो हजार रुपये का द्वितीय पुरस्कार एवं तृतीय पुरस्कार के रूप में एक हजार प्रदान किए जाएंगे। पुरस्कार वितरण अंतिम दिवस आठ अक्टूबर को किया जाएगा। वाल पेंटिंग व शार्ट फिल्म निर्माण का विषय विश्व वन एवं वन्य जीवन संरक्षण रखा गया है। वन्य जीव संरक्षण सप्ताह पूरे सप्ताह मनाया जाना है, इसलिए किंग कोबरा से प्रभवित क्षेत्र बताती, पसरखेत कमे आस-पास के गांव में जागरुकता कार्यक्रम भी आयोजित किए जाएंगे। हाथी प्रभावित क्षेत्रों में श्यांग, गुरमा, गीतकुमारी में हाथी से बचाव के लिए उपायों पर केंद्रित कार्यक्रम भी होंगे। पूरे कार्यक्रम के दौरान मुख्य अतिथियों के अलावा सपना चौहान, अर्चना उपाध्याय, सुरेंद्र जायसवाल एवं अन्य गणमान्य नागरिक शामिल रहे। कार्यक्रम में वन विभाग की टीम में एसडीओ आशीष खेलवार, एसडीओ कुजूर, डिप्टी प्रशिक्षु एसीएफ रेंज अधिकारी कर्माकर, डीएस मरावी, जीवनलाल भारती, लक्ष्‌मण दास पात्रे, जयनाथ गोंड़ एवं संजय लकड़ा उपस्थित रहे। नगर वन में दिवंगतों की स्मृति में पौधरोपण नगर वन रिस्दी चौक में नवनिर्मित पार्क है, जिसका शुभारंभ राजस्व मंत्री ने किया। इसके बाद उन्होंने पौधरोपण भी किया। कार्यक्रम की अगली कड़ी में स्मृति वन में कोविड-19 के दौरान दिवंगत हुए लोगों की याद में उनके परिजनों ने पौधरोपण किया। यह पौधे उनकी याद संजोए रखने में मददगार साबित होंगे। साथ ही यह पहल उनकी चिर स्मृति का प्रमाण भी बनेगा। मंत्री जयसिंह अग्रवाल, महापौर राजकिशोर प्रसाद ने भी पौधे लगाए। विधायक रामपुर ननकीराम कंवर भी कार्यक्रम में उपस्थित रहे और उन्होंने भी स्मृतिवन में पौधरोपण किया। जीवन की श्रृंखला में सभी जीव महत्वपूर्ण वन्य जीवन संरक्षण सप्ताह में वन मंडल के कर्मचारियों ने बढ़-चढ़कर भाग लिया और वन एवं वन्य जीव संरक्षण की शपथ ली। वनमंडल अधिकारी प्रियंका पांडेय ने लोगों से आग्रह किया है कि प्रकृति के बजाए समस्त जीव इस सृष्टि के लिए आवश्यक हैं। इसलिए जीवन की इस श्रृंखला में सभी की महत्वपूर्ण भूमिका है। मानव मात्र को अपने कर्तव्य समझते हुए इन वन्य जीवों की रक्षा करनी चाहिए। रामपुर विधायक ननकीराम कंवर ने हाथियों से बचाव के लिए हाथियों के भोजन की व्यवस्था पर बात रखी। हाथी रिजर्व से सुरक्षित रहवास का विकास अपने संबोधन में राजस्व मंत्री जयसिंह अग्रवाल ने बताया कि राज्य शासन की ओर से प्रस्तावित हाथी रिजर्व के विषय में जानकारी दी। उन्होंने कहा कि हाथी रिजर्व हाथियों के लिए बनाया जा रहा है, जिसका मुख्य उद्देश्य हाथियों के लिए उचित रहवास का विकास करना है। इस दौरान हाथियों के लिए आवश्यक भोजन एवं पानी दोनों पर ध्यान दिया जाएगा। मंत्री अग्रवाल ने आम लोगों से आग्रह किया है कि वृक्ष हमारे धरा के भूषण हैं, इसलिए उनकी सुरक्षा का दायित्व भी हमारा है। हमारे अच्छे कल के लिए आज ही जागरुक बनें।