एनटीसीए ने वन्यजीव संरक्षण अधिनियम के तहत आदिवासियों और पहाड़ी गांवों को स्थानांतरित करने की दिशा में विचार करने को कहा है। एनटीसीए की ओर से 28 मार्च को भेजे गए पत्र में कहा गया है कि वन्यजीव निवास क्षेत्रों की अधिसूचना के लिए दिशानिर्देश के अभाव में बाघों के निवास क्षेत्रों में मनुष्यों के निवास का अधिकार लागू नहीं रहेगा। बाघों के ऐसे इलाके वन्यजीव संरक्षण अधिनियम 1972 के तहत अधिसूचित किए जा चुके हैं। इस कदम का उद्देश्य देश में बाघों के संरक्षण को और बेहतर बनाना है। देश में 2500 से ज्यादा बाघ हैं। यह दुनिया में बाघों की कुल आबादी का 70 फीसदी है।