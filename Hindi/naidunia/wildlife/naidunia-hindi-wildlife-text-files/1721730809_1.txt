अनिल कुंबले ने ग्रामीण क्षेत्रों के स्कूलों में खेल गतिविधियों को बढ़ावा देने के लिए एक कार्यक्रम प्रारंभ करने का प्रस्ताव मुख्यमंत्री को दिया। मुख्यमंत्री ने उनका स्वागत करते हुए उनके प्रस्ताव पर सहमति दी। मुख्यमंत्री ने कुंबले से कहा कि आप की उपस्थिति से छत्तीसगढ़ के बधाों को खेलों के क्षेत्र में आगे बढ़ने की प्रेरणा मिलेगी। आगामी फरवरी माह में पाटन क्षेत्र के स्कूल से इस कार्यक्रम की शुरुआत की जाएगी। इस अवसर पर मुख्य सचिव सुनील कुजूर और मुख्यमंत्री के सचिव गौरव द्विवेदी मौजूद थे। कुंबले वन विभाग के ब्रांड एंबेसडर हैं और राज्य में आने से पहले विभाग को जानकारी होनी चाहिए। कुंबले ने सीएम से वन व वन्यजीवों के बाबत कोई बात नहीं की जिसके प्रमोशन के लिए वे विभाग से मोटी धनराशि भी लेते हैं। प्रधान मुख्य वन संरक्षक वन्यजीव कौशलेंद्र सिंह ने बताया कि कुंबले के छत्तीसगढ़ आने व सीएम से मिलने संबंधी कोई जानकारी नहीं है। संभव है वे किसी अन्य कार्यक्रम में आए हों।