प्रगति महाविद्यालय में 'जैज- 2018 का आयोजन किया जा रहा है। इसके तहत शनिवार को पाक कला, सलाद सज्जा एवं पोस्टर विथ मैसेज प्रतियोगिता का आयोजन हुआ। महाविद्यायल के विद्यार्थियों ने इसमें बढ़-चढ़ कर हिस्सा लिया। इसमें सलाद से तितली, ट्रेन, गुलाब का फूल, कबूतर बनाया, वहीं पेंटिंग के माध्यम से अर्थ और वन्य प्राणी को संरक्षण का संदेश दिया। इसमें न केवल लड़कियों ने भाग लिया, बल्कि लड़कों ने भी अपनी दमदारी दिखाई। विद्यार्थियों ने सलाद और पाक प्रतियोगिता में अपनी प्रतिभा का प्रदर्शन करते हुए खीरा से नाव, गुलाब का फूल, कबूतर, प्याज से कमल का फूल, उल्लू, सेव से बिच्छू, तरबूज से मगरमच्छ आदि कई चीजें बनाईं। वहीं पाक कला में खजूर गुड़ और बंगाल के गोंविंद भोग, चावल से खीर, इमली चावल, सूजी की पूड़ी, तिल की डाल, बिस्किट केक, चेहरा ढोढा, ब्राउनी, दलिया का उपमा, वेज मोमोज, नारियल की सब्जी तथा कस्टर्ड माउण्टेन बनाकर अपनी हाथों का हुनर दिखाया। पाक कला एवं सलाद सज्जाा प्रतियोगिता की निर्णायक रचना सिंह रहीं। पेंटिंग से दिया सेव वाइल्ड लाइफ का संदेश पोस्टर विथ मैसेज में विद्यार्र्थियों ने अपनी कला का प्रदर्शन करते हुए कई पेंटिंग बनाईं। इसमें रोशन ठाकुर ने अपनी पेंटिंग के माध्यम से सेवल वाइल्ड लाइफ का संदेश दिया। इसमें उन्होंने बताया कि किस प्रकार बढ़ती जनसंख्या के कारण जंगलों की अंधाधुध कटाई हो रही है, जिससे वन्य प्राणी का जंगलों में रहना दुश्वार हो रहा है। वन्य प्राणी के साथ सभी को जंगलों की कटाई रोकने पर भी ध्यान देने की आवश्यकता है। साथ ही कई विद्यार्थियों ने बाल श्रम बंद करो, धूम्रपान निषेध, पृथ्वी का संरक्षण, सेक्शन 377, परिश्रम ही सफलता की कुंजी, विषयों के माध्यम से मार्मिक संदेश दिए। पोस्टर विथ मैसेज प्रतियोगिता की निर्णायक रिया तिवारी रही।