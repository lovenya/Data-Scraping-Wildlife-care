कोरबा नईदुनिया प्रतिनिधि । हाथी मानव की तरह भालू मानव द्वंद्व की घटनाएं वन क्षेत्रों में देखने को मिलती है। बड़ा जानवर होने के कारण हाथी के गतिविधि के बारे आसानी से पता चल जाता है लेकिन भालू के बारे जानकारी नहीं मिल पाती। उसके रहवास स्थल को संरक्षित रखने के लिए कटघोरा वन मंडल की ओर से नई पहल की जा रही। केंदई वन परिक्षेत्र के भालू बाहुल्य क्षेत्र में ट्रैप कैमरा लगाया गया है। जिसका उद्देश्य भालू के गतिविधि का अध्ययन जंगल के अन्य अनुकूल क्षेत्र में सुरक्षा को बढ़ावा देना है। जंगल में भालू की संख्या की गणना लंबे समय से नहीं हुई है। अनुकूल रहवास स्थल के बारे में जानकारी नहीं होने की वजह से वन मंडल में आए दिन भालू से सामना होने लोगों को हमले का शिकार होना पड़ता है। भालू के हमले से प्रतिवर्ष औसतन 10 लोगों अस्पताल पहुंचाया जाता है। भालू के हमले से लोग जीवन भर के लिए दिव्यांग हो जाते हैं। बताना होगा कि हाथी के संरक्षण लिए वन विभाग की ओर से अब तक कई पहल की जा चुकी है। ड्रोन कैमरा से रात्रि के समय उसके विचरण पर नजर रखी जा रहा है। ट्रैप कैमरा खास तौर पर भालू के निगरानी के लिए ही काम आता है। यह दिन के अलावा रात में भी काम करता है। इससे वीडियाें के अलावा तस्वीर भी ली जा सकती है। कैमरे की खरीदी वन विभाग में हाल ही में की गई है। 25 हजार कीमती कैमरे को प्रायोगिक तौर पर इन दिनों केंदई वन परिक्षेत्र में लगाया है। कैमरे से ली गई वीडियों के माध्यम से उसके खान-पान रहन सहन का पता चलेगा। इस आधार पर अनुमानित अन्य रहवासी स्थलों में लोगों की दखल को कम करने की दिशा में कारगर कदम उठाया जाएगा। शिकारियों की नजर भी भालू पर रहती है। जंगल में शिकार होने का कई बार पता नहीं चल पाता। ट्रैप कैमरा के माध्यम से न केवल भालू बल्कि शिकारियों पर भी वन विभाग की नजर रहेगी। वन कर्मियों द्वारा कैमरे की सतत निगरानी की जा रही है। ड्रोन कैमरा उपलब्ध होने से वन्य जीवों के संरक्षण के साथ जंगल में रात के समय होने वाली अन्य गतिविधियों पर निगरानी आसान हुई है। शुरू की जाएगी जागरूकता अभियान वन विभाग की ओर अब ज्यादातर हाथी से ही सुरक्षित रहने के लिए अभियान चलाया जाता रहा है। भालुओं विचरण क्षेत्र का अध्ययन करने के बाद उसके रहवासी क्षेत्र से दूरी बनाए रखने लिए वन से लगे गांवों जागरूकता अभियान चलाया जाएगा। विभागीय अधिकारी की माने तो भालू का मुख्य चारा चार, तेंदू, जामुन व शहद है। इस तरह के पेड़ों के इर्द-गिर्द ही उसका रहवास क्षेत्र होता है। अक्सर ऐसे स्थलों में में लोगों का भालू के साथ लोगों का आमना सामना होता है। गणना में होगी आसानी ट्रैप कैमरे को लगाने उद्देश्य भालू की गणना से भी जुड़ा है। लंबे समय से कटघोरा वन मंडल में भालुओं की गणना नहीं हुई है। ट्रैप कैमरा के माध्यम से क्षेत्र विशेष में विचरण करने के वाले भालुओं की संख्या के बारे में पता चलेगा। कैमरे को अलग-अलग स्थानों में लगा कर गतिविधि के साथ उसकी संख्या का आकलन किया जाएगा। इस दौरान उसके प्रजनन दौरान संरक्षण की दिशा में सुरक्षात्मक कदम उठाए जाएंगे। हाथी के बाद भालू के संरक्षण के दिशा में लोगों में जागरूकता आएगी। भालुओं के रहवास स्थल को संरक्षित रखने के विभाग की ओर पहल की जा रही है। जंगल में ट्रैप कैमरा लगाकर अभी उनके गतिविधियों के बारे में जानकारी ली जा रही हैं। उनके रहवास स्थल में लोगों की दखल कम करने के लए कारगर कदम उठाए जाएंगे। कुमार निशांत, डीएफओ, कटघोरा वन मंडल