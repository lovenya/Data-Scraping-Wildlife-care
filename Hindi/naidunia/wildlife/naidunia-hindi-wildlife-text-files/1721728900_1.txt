डुमना निवासी अक्कू यादव, रामभरोसे तिवारी ने बताया कि डुमना एयरपोर्ट के मेन गेट के पास नीचे ढलान पर स्थित पोल्ट्रीफार्म पर बीते एक सप्ताह से एक तेंदुए का रोज आना-जाना होता है। इस वन्यप्राणी के लिए गांव के लोगों ने बुधवार की शाम करीब 7.30 बजे बंजारी माता मंदिर के पास सड़क पार करते देखा है। गांव के दूध विक्रेता राजू यादव ने चार दिन पहले भी सड़क पार करते तेंदुए को देखा था। इस बारे में गदेहरी निवासी जित्तू बर्मन, धर्मेन्द्र यादव बताते हैं कि ईडीके जंगल और खंदारी जलाशय गांव से लगा हुआ है। ईडीके जंगल में तेंदुओं का परिवार बसा है, जो कभी-कभी घूमते हुए इस ओर आ जाते हैं। इनमें से एक तेंदुआ अब डुमना रोड पर आते-जाते लोगों को दिख रहा है। इनका कहना है डुमना रोड पर किसी तेंदुए के आने की खबर नहीं है। हो सकता है ईडीके जंगल का कोई तेंदुआ डुमना रोड पर देखा गया हो। -एसएल मंडलोई, रेंज अफसर, टाइगर स्ट्राइक फोर्स