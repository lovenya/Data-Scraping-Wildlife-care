पिछले गुरुवार को पुसिल ने देखा कि भालू के बच्चे के पास ट्रेल मिक्स और सूरजमुखी के बीजों पड़े हुए थे। माना जा रहा है कि इन्हें वहां से गुजरने वाले कुछ राहगीरों ने जानबूझकर डाला होगा। लोगों की सुरक्षा के लिए पुलिस ने भालू के बच्चे को गोली मारकर खत्म करने का कठिन फैसला किया। जब पुलिस को पता चला कि लोग भालू के बच्चे के साथ सेल्फी ले रहे हैं, तो उन्होंने इस वन्य जीव से दूरी बनाए रखने की चेतावनी देते हुए एक ट्वीट किया था। वाशिंगटन काउंटी शेरिफ के कार्यालय ने पोस्ट किया था कि अधिकारी हेग झील के पास इस भालू के शावक को जंगल में वापस भेजने के लिए काम कर रहे हैं। कृपया बोट रैंप ए के पास के इलाके से दूर रहें। ओरेगन डिपार्टमेंट ऑफ फिश एंड वाइल्ड लाइफ के वन्यजीव विशेषज्ञों का कहना है कि वह इस मामले में एक व्यवहार्य विकल्प नहीं था। हम इस भालू साथ जो हुआ, उससे दुखी हैं। दरअसल, उनके पूछा गया था कि भालू को पकड़कर अभयारण्य में क्यों नहीं भेजा जा सकता था? विभाग के रिक स्वार्ट ने कहा कि यदि यह भालू इंसानी संपर्क का आदी नहीं होता, तो उसे स्थानांतरित किया जा सकता था। Deputies are working to get this bear cub near Hagg Lake to go back into the woods... please stay away from the area near Boat Ramp A. pic.twitter.com/tI8m5yTbyk — WCSO Oregon (@WCSOOregon) 13 June 2019 वन्यजीव जीवविज्ञानी कर्ट लाइसेंस ने कहा कि मनुष्यों और भालूओं की सुरक्षा के लिए सबसे अच्छा यह है कि वे एक दूसरे से दूर रहें और वहीं से आनंद लें। उन्होंने कहा कि यह एक उत्कृष्ट उदाहरण है कि क्यों हम क्यों लोगों से भालू को खाना नहीं देने के लिए कहते हैं। जिन व्यक्तियों ने इस भालू के लिए भोजन बाहर रखा है, उनके इरादे अच्छे हो सकते हैं, लेकिन भालू को कभी भी भोजन नहीं देना चाहिए।