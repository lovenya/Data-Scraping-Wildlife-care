प्रदेशभर में अनुभूति कार्यक्रम होना है। दो दिन चलने वाले कार्यक्रम में अलग-अलग स्कूलों के बच्चों को जंगल में सैर करवाई जाएगी। दुलर्भ वनस्पति, पौधों, वन्यप्राणियों के बारे में समझाया जाएगा। प्रत्येक वनमंडल में तीन से चार मास्टर ट्रैनर बनाए गए है, जिसमें कुछ एनजीओ, सेवानिवृत्त वन अफसरों को जिम्मेदारी सौंपी है। डीएफओ नरेंद्र पंडवा का कहना है कि प्रत्येक रेंज में 23-24 दिसंबर अनुभूति कैम्प रखा है। तीन से चार स्कूलों के 100-100 बच्चों को जंगल में घुमाया जाएगा। मास्टर ट्रैनर इन्हें वन्यप्राणियों के बारे महत्वपूर्ण जानकारी देंगे। ताकि वे आसानी से इन्हें पहचान सके। वे बताते है कि प्रदेश में पाए जाने वाले दुलर्भ प्रजातियों के पेड़-पौधों की जानकारी भी देंगे। वे बताते है कि मास्टर ट्रैनर इन्हें पर्यावरण के लिए वन्यप्राणियों और पेड़ व पौधे कितने जरूरी है इनकी भी जानकारी देंगे, जिससे बच्चों को पौधे लगाने का महत्व समझ सके।