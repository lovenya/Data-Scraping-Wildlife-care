टाइगर रिजर्व प्रबंधन के लिए यह बेहतर संकेत है। वह मानकर चल रहा है कि संख्या बढ़ रही है। यही वजह है कि मैदानी अमले की मुस्तैदी बढ़ा दी गई। हर रेंज में एक अलग से टीम बनाई गई है, जो केवल बाघ पर नजर रखी हुई है। जंगल के अंदर पंजों के निशान, मल, खरोंच आदि के निशान नजर आ रहे है। उसकी रिपोर्ट बनाई जा रही है। स्ट्राइक फोर्स की टीम लगातार बाघ देख रही है। इस बीच शनिवार की रात करीब साढ़े नौ बजे सांवतपुर से गाभीघाट जाने के बाद मार्ग पर केंवची के रेंजर ने बाघ को सड़क पार करते हुए देखा गया। जिस जगह पर बाघ नजर आया है, उसका कक्ष क्रमांक व अन्य जानकारियां एकत्र की गई। सुरक्षा के मद्देनजर कक्ष क्रमांक को उजागर नहीं किया गया। इधर रेंजर की इस सूचना के बाद तत्काल तीन कैमरे लगाने के निर्देश दिए गए। रविवार की सुबह ही अमला मौके पर पहुंचा और अफसरों के बताए अनुसार तीन ट्रैप कैमरे को फीड कर दिया गया है। इस कैमरे के सामने से कोई भी गुजरे आटोमेटिक क्लिक होता है और फोटो कैमरे में कैद हो जाती है। हालांकि अभी जिस कैमरे को लगाया गया है, उसमें लगे चिप को चार से पांच दिन बाद ही निकाला जाएगा। चिप में फोटो आने के बाद स्पष्ट होगा कि इस क्षेत्र में कितने बाघों की हलचल है। पहले इस इलाके में शावक के साथ बाघिन देखी गई है।