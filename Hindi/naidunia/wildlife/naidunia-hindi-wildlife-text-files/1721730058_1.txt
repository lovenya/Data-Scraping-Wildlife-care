अभयारण्य के 20 किमी क्षेत्र से रेल लाइन गुजरती है। इस क्षेत्र में तीसरी रेल लाइन बिछाई जाना है, जिसका प्रस्ताव स्वीकृति के लिए बोर्ड को भेजा गया है। हालांकि तीन माह पहले बोर्ड का कार्यकाल खत्म हो चुका है और वर्तमान में नए पदाधिकारियों का मनोनयन नहीं हुआ है। इस कारण प्रस्ताव भी अटका है। गठन के बाद भी होगी देर बोर्ड गठन के बाद भी प्रस्ताव की स्वीकृति में देरी होगी। दरअसल, मुख्यमंत्री पदाधिकारियों का मनोनयन करेंगे। इसके बाद बैठक की तारीख तय होगी। फिर बैठक में प्रस्ताव रखा जाएगा। हालांकि वन विभाग के अफसर प्रस्ताव से पूरी तरह से सहमत हैं। फिर भी अशासकीय सदस्यों का क्या रुख रहेगा, अभी नहीं कहा जा सकता है। बाद में यह प्रस्ताव केंद्रीय वाइल्ड लाइफ बोर्ड को भेजा जाएगा। सीएम को भेजा प्रस्ताव तीसरी रेल लाइन सहित अन्य महत्वपूर्ण काम अटके होने से वाइल्ड लाइफ मुख्यालय ने बोर्ड के गठन का प्रस्ताव वनमंत्री डॉ. गौरीशंकर शेजवार को भेज दिया है। डॉ. शेजवार ने यह प्रस्ताव मुख्यमंत्री को भेज दिया है। अब मुख्यमंत्री को बोर्ड का गठन करना है। इनका कहना है हमने बोर्ड के गठन का प्रस्ताव भेज दिया है। साथ में बोर्ड की बैठक की तारीख निश्चित करने का निवेदन भी किया है। ताकि तीसरी रेल लाइन के काम को जल्द स्वीकृति मिल जाए। - जितेंद्र अग्रवाल, चीफ वाइल्ड लाइफ वार्डन