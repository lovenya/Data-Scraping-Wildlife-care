वृत्त में लगातार वनाधिकारियों द्वारा वन्य प्राणियों की सुरक्षा के लिए कई तरह के इंतजाम किए जा रहे है। इन इंतजामों के चलते वन्य प्राणियों को भी छिंदवाड़ा के जंगल भाने लगा रहा है। जिस कारण वृत्त के पश्चिम वनमंडल में हाल ही में हुई वन्य प्राणी गणना के दौरान 3 बाघ की मौजूदगी के प्रमाण मिलें है। जिसमें बाघ की मौजूदगी के प्रमाण झिरपा, सांगाखेड़ा और सांवरी वन क्षेत्र है। जबकि इससे पहले हुई गणना में एक ही वन क्षेत्र में बाघ की लोकेशन विभागीय अमले को मिली थी। वो भी सतपुड़ा पार्क से लगे होने के कारण थी। इसके साथ ही दक्षिण वनमंडल में भी कुछ ऐसे ही स्थिति थी। जहां भी विभागीय अधिकारियों को पेंच पार्क से लगे पलासपानी के जंगल में बाघ की लोकेशन मिली थी। लेकिन हाल ही में की गई गणना में यह संख्या बढ़कर तीन हो गई। जिसमें बाघ की लोकेशन और मौजूदगी के प्रमाण सिल्लेवानी, कन्हान सहित पलासपानी के वन क्षेत्र में मिलें है। बाघों की मौजूदगी के प्रमाण मिलने के बाद इसका रिकार्ड तैयार करते हुए विभागीय अधिकारियों ने मुख्यालय को भेजा है। बढ़ी तेंदुए की संख्या इसके साथ ही वनाधिकारियों की माने तो हाल ही में की गई वन्य प्राणियों की गणना में पश्चिम वनमंडल में तेंदुए की संख्या 10 से पार हो गई। जबकि पिछली गणना में वन्य प्राणियों की संख्या 2-3 थी। जिस कारण यह तो है कि तेंदुए को भी जंगल पसंद आ गया है। साथ ही दक्षिण वनमंडल में भी तेंदुए की संख्या में भी भारी इजाफा हुआ है। जानकारी के अनुसार वर्तमान में वनमंडल के जंगल में करीब 20 से अधिक तेंदुए की संख्या हो गई है। चौरई के वन क्षेत्र में बाघ ने बनाया नया अशियाना इसी तरह आए दिन पूर्व वनमंडल के चौरई क्षेत्र में बाघ दिखाई देने की सूचना वनाधिकारियों एवं कर्मचारियों को मिलती है। जिसके बाद विभागीय रूप से बाघ की सुरक्षा के प्रयास शुरू कर दिए जाते है। लेकिन पेंच पार्क से लगे वन क्षेत्र में अब तो एक बाघ ने अपना नया अशियाना बना लिया है। जिस कारण वह आए दिन लोगों को उस क्षेत्र में दिखाई देता है। इनका कहना है हाल ही में तीनों वनमंडल में वन्य प्राणियों की गणना की गई है। गणना के दौरान बाघ की मौजूदगी के प्रमाण अलग-अलग वन क्षेत्र में मिलें है। जो अच्छी बात है। साथ ही तेंदुए की मौजूदगी के प्रमाण भी सामने आए है - युके सुबुद्घि, सीसीएफ, छिंदवाड़ा