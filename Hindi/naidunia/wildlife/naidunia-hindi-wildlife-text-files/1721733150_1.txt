वन विभाग ने इसके लिए नए जीवाश्म केंद्र का काम पूरा कर लिया है। इन दिनों केंद्र में रखे जाने वाले जीवाश्म से जुड़ी जानकारियों को प्रमाणित करने का काम विशेषज्ञों से करवाया जा रहा है। अधिकारियों के मुताबिक अप्रैल से केंद्र शुरू करने की योजना है। केंद्र में कितना शुल्क लगेगा, यह अभी विभाग के मुख्यालय से तय होना शेष है। इस बारे में वनमंडल ने वरिष्ठ अधिकारियों को पत्र लिखा है। हालांकि जो भी शुल्क हो, वह करोड़ों वर्ष पुराने डायनासोर के अंडे देखने के रोमांच के आगे कुछ नहीं होगा। जीवाश्म संग्रहालय का शुभारंभ अप्रैल तक करेंगे। काम पूरा हो गया है, बस प्रमाणन और टिकट दरें तय करना शेष है। शहरवासियों को जल्द ही यह सौगात मिलेगी। - नरेंद्र पंडवा, वन मंडल अधिकारी, इंदौर वनमंडल