अचानकमार टाइगर रिजर्व में इन दिनों लगातार हाथियों का दल पहुंच रहा है। उन्हें यह जंगल खूब भा रहा है। पानी से लेकर पर्याप्त आहार इसकी मुख्य वजह हो सकती है। यही वजह है कि टाइगर रिजर्व प्रबंधन हाथियों को किसी तरह छेड़छाड़ नहीं कर रहा है। केवल अमले को दूर से इन पर निगरानी रखने के लिए कहा गया है। नजदीक नहीं जाने के लिए कहा गया है। हालांकि हाथियों का दल अभी जिस जगह पर है वहां से छपरवा व आसपास के गांव दूर है। इसके बाद भी सुरक्षा के मद्देनजर ग्रामीणों में मुनादी कराकर ग्रामीणों को सचेत रहने के लिए कहा जा रहा है। ये भी पढ़ें: Bilaspur Crime News: नकली पिस्टल अड़ाकर मोबाइल लूटने वाले नाबालिग समेत दो गिरफ्तार यदि हाथियों के करीब नहीं जाते हैं या उन्हें छेड़छाड़ नहीं करते हैं तो वह किसी को हानि नहीं पहुंचाएंगे और एक अवधि के बाद टाइगर रिजर्व को छोड़कर स्थाई ठिकाने में चले जाएंगे। अचानकमार टाइगर रिजव के डिप्टी डायरेक्टर सत्यदेव शर्मा का कहना है कि हाथी तीन दिन पहले टाइगर रिजर्व के अंदर घूसे हैं। वर्तमान में वह किसी क्षेत्र में हैं और उनकी गतिविधियां किस तरह है। इस पर केवल निगरानी की जा रही है। क्षतिग्रस्त या अन्य किसी तरह जानहानि नहीं हुई। यही सबसे राहत की खबर है। तीन दिन में उनकी गतिविधियां से यही लग रहा है कि यह दल बेहद शांत स्वाभाव का है और आगे भी किसी तरह नुकसान नहीं पहुंचाएगा।