कानन पेंडारी जू का दायरा काफी बड़ा है। सामने ही लंबी- चौड़ी दीवार है। हर बार रंगाई होती है और एक समय पर बेरंग हो जाती। इसे देखते हुए ही जू प्रबंधन ने यह निर्णय लिया कि बाहर हिस्से को भी आकर्षक बनाया जाएगा। ताकि जब राहगीर यहां से गुजरे तो उन्हें यह लगने लगे कि यह चिड़ियाघर है। पर्यटकों को भी यह आकर्षित करेगी। पेंटिंग के जरिए जू प्रबंधन यह संदेश भी दे रहा है कि वन्य प्राणियों के साथ हरियाली भी जरुरी है। पहली पेंटिंग इसी पर आधारित है। कलाकार ने एक बड़ा विशाल वृक्ष बनाया है। जिसके नीचे वन्य प्राणियों की चित्र है। इसी तरह पूरी दीवार पर बाघ, लायन, तेंदुआ, चीतल, भालू की पेंटिंग भी की जाएगी। यह काम पिछले चार दिनों से चल रहा है। जू प्रबंधन का कहना है कि रोड के किनारे जितने हिस्से में दीवार है। उन सभी में एक निर्धारित आकार में पेंटिंग तैयार करने के लिए कहा गया है। इसके लिए अलग से पेंटर भी बुलाया गया। जिसने पेंटिंग बनानी शुरू कर दी है। केवल एक पेंटिंग से ही सामने का हिस्सा जो पहले बेरंग था वह आकर्षक नजर आने लगा है। दूसरी तस्वीर लायन की है। जू प्रबंधन का कहना है कि इस पेंटिंग की वजह से न केवल जू के बाहरी हिस्से की खूबसूरती बढ़ेगी, बल्कि मुंगेली - तखतपुर का सुंदरीकरण भी हो जाएगा। पर्यटक बाहर चित्र में और अंदर जीवित वन्य प्राणियों का दीदार कर सकेंगे। सेल्फी भी ली जा सकती है।