तेंदुए के सिर में गंभीर चोट आने से उसकी मौत होना बताई गई। वन्य प्राणियों के संरक्षण को लेकर वन विभाग गंभीर नहीं है। इससे पहले भी वन्य प्राणी गांवों और शहर की ओर कूच कर चुके हैं। बुधवार को जिले में दो घटनाएं हुई। पहली घटना खकनार के ग्राम चारखेड़ा में हुई, जहां एक भालू जंगल से भटकता हुआ कारखेड़ा गांव की ओर आ गया। यहां ग्रामीणों ने शोर मचाया तो भागते समय भालू पानी से भरे कुएं में जा गिरा। उसे काफी मशक्कत के बाद वन विभाग की टीम ने बाहर निकाला तो वहीं दूसरी घटना इंदौर इच्छापुर हाईवे पर सामने आई जब यहां एक तेंदुए की वाहन दुर्घटना में मौत हो गई। जंगल कटने से हो रहा नुकसान डीएफओ प्रदीप मिश्र ने यह बात स्वीकारी कि जंगल कटने से वन्यप्राणियों का जंगलों में रहना मुश्किल हो गया है। वे अक्सर पानी की तलाश में शहर या गांव की ओर आने लगे हैं। बुधवार को भी ऐसा ही हुआ होगा। उन्होंने कहा कि वन विभाग वन्यप्राणियों के संरक्षण के लिए पूरी तरह तत्पर है और जल्द कोई न कोई कार्ययोजना बनाकर उन्हें संरक्षित करने का प्रयास किया जाएगा। -अभी तेंदुए का पोस्टमार्टम नहीं हो पाया है। सीसीएफ और डीएफओ के सामने पोस्टमार्टम कराया जाएगा, वहीं इस मामले में जांच कराई जा रही है।-विमला मुवेल, रेंजर नेपानगर, नावरा