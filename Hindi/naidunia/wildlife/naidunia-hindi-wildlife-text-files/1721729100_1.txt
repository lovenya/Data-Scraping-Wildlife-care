सिरक्कों में बाघों की संख्या को लेकर उठे विवाद तथा चार साल से वन्य प्राणियों की गणना नहीं होने को गंभीरता से लेते हुए केन्द्र सरकार ने अपने स्तर पर देश भर के वनों में बाघों की गणना का काम वाइल्ड लाइफ सोसायटी देहरादून व जम्मू-कश्मीर के जगदीश केशवन की संस्था को सौंपा गया था। श्री राव ने बताया कि पिछले दिनों श्री केशवन और वन्य प्राणी सोसायटी देहरादून ने भी अपनी रिपोर्ट सौंपी थी। केन्द्र सरकार ने दोनों रिपोर्ट के आधार पर आंकड़े जारी किया है। श्री राव ने बताया कि केन्द्रीय वन एवं पर्यावरण मंत्रालय द्वारा जारी आंकड़ों के अनुसार देश में पहले 1706 बाघ थे ,अब बढ़कर 2226 बाघ हो गए हैं। इसी तरह छग प्रदेश के अचानकमार, सीतानदी और इन्द्रावती राष्ट्रीय उद्यान में 26 से बढ़कर 46 बाघ हो गए हैं। बस्तर और इन्द्रावती राष्ट्रीय उद्यान में 10 साल से गणना का काम नहीं हो पाया था । रिपोर्ट में कहा गया है कि प्राप्त पगमार्क और दिगर सूत्रों के आधार पर बस्तर के वनों में अब 15 बाघ हो सकते हैं। रिपोर्ट में यह भी कहा गया है कि इन्द्रावती राष्ट्रीय उद्यान में पिछले 10 साल तक काम कमजोर रहा। अब यहां के काम के प्रति संतोष जताया गया है। बताया गया कि बस्तर के विभिन्न वनों के अलावा इन्द्रावती राष्ट्रीय उद्यान, पामेड़ व भैरमगढ़ अभयारण्य का इलाका लंबे समय से हिंसक वारदातों के कारण चर्चा में है , इसलिए वन्य प्राणियों की गणना 10 साल तक नहीं हो पाई थी। वर्ष 2014 की गणना के अनुसार बाघों की स्थिति स्थल वर्ष 2006 वर्ष 2010 वर्ष 2014 भारत 1411 1706 2226 छग 26 26 46 बस्तर - - 15 ---