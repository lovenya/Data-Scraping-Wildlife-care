देश में पहला प्रयोग मोहगांव से खवासा के बीच बन रहे एनिमल अंडरपास में पिलर्स को जंगल जैसा रंगने का देश में पहला प्रयोग हो रहा है। इससें यहां से गुजरते वक्त टाइगर को जरा भी अहसास नीं होगा कि वह हाइवे के नीचे से गुजर रहा है। मोहगांव से खवासा तक 950 कराेड खर्च कर बनाई जा रही 29 किमी लंबी फोरलेन का कुरई घाटी का लगभग 4 किमी हिस्सा ही शेष रह गया है। यहां कुल 14 एनिमल अंडरपास बनाए जा रहे हैं। इनमें 9 का निर्माण मोहगांव से कुरई के बीच किया जा रहा है। कुरई घाटी के पास रूखड़ में 1.4 किमी लंबा सबसे बड़ा एनिमल अंडरपास बन रहा है। पिलर्स में शुरू हुआ पेंटिंग का काम मोहगांव से खवासा के बीच बन रहे एनिमल अंडरपास में 289 पिलर्स बनाए जा रहे हैं। इन पिलर्स को चारों ओर से पेंट करने का कार्य चल रहा है। एनएचएआइ के अथॉरिटी इंजीनियर टीएल वर्मा ने बताया कि इसमें साढ़े 4 करोड़ स्र्पये खर्च होंगे, जो निर्माण कंपनी स्वयं वहन करेगी। वाहनों की लाइट से विचलित नहीं होंगे वन्यप्राणी मोहगांव से खवासा तक निर्माणाधीन नेशनल हाइवे फोरलेन देश की ऐसी पहली सड़क होगी, जिसमें दोनों किनारों पर साउंड नॉइस बैरियर और हेडलाइट रिड्यूजर लगाए जा रहे हैं। लगभग दो मीटर उंचाई में लगाए जा रहे इन नॉइस बैरियर और हेडलाइट रिड्यूजर से ट्रक-बस व अन्य भारी वाहनों की लाइट व आवाज वन्यप्राणी तक नहीं पहुंचेगी और वे विचलित नहीं होंगे। 29 किमी के इस प्रोजेक्ट के 21 किमी हिस्से में दोनों ओर नॉइस वेरियर लगाए जा रहे हैं। इनका कहना है पेंच-कान्हा कॉरिडोर के बीच से बन रहे नेशनल हाइवे के नीचे से वन्यप्राणियों के आने-जाने के लिए 14 एनिमल अंडरपास बनाए जा रहे हैं। इनके सभी पिलर्स को विशेष पेंट से रंगा जा रहा है, ताकि टाइगर समेत अन्य वन्यप्राणियों को जंगल सा अहसास हो सके। देश के हाइवे में इस तरह का पहला प्रयोग हो रहा है। बीपी गुप्ता, प्रोजेक्ट डायरेक्टर, एनएचएआइ, छिंदवाड़ा