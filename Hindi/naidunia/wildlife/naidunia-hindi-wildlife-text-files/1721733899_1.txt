नईदुनिया न्यूज, पाली। पीएम श्री जवाहर नवोदय विद्यालय के छात्र सागर सिंह ने परीक्षा पे चर्चा कार्यक्रम के सातवें एडिशन में वन्यजीव संरक्षण से संबंधित माडल प्रस्तुत किया। विद्यालय के मिडिया प्रभारी पीजीटी रसायन शिक्षक संतोष चौरसिया ने बताया कि परीक्षा पर चर्चा कार्यक्रम का आयोजन गत दिवस दिल्ली के प्रगति मैदान के भारत मंडपम में आयोजित हुआ। जिसमें प्रधानमंत्री नरेन्द्र मोदी ने देश से चुने हुए विद्यार्थियों व उनके अभिभावकों व शिक्षकों से चर्चा की। इसमें पीएम श्री जवाहर नवोदय विद्यालय, कोरबा के कक्षा दसवीं के छात्र सागर सिंह भी सम्मिलित हुए। जिन्होंने प्रधानमंत्री के समक्ष वर्किंग माडल का प्रदर्शन किया। यह माडल वन्यजीव संरक्षण से संबंधित विकसित भारत में बढ़ते विज्ञान और प्रौद्योगिकी के विकास के संकल्प पर आधारित था, जिसमें वन्यजीवों को अग्नि से संरक्षण के लिए लिए अपना इनोवेशन पर आधारित था, जो कि राष्ट्रीय स्तर पर नवोदय विद्यालय समिति की ओर से चुने गए वैज्ञानिक आधारित 12 माडलों में से एक है। छात्र सागर सिंह की ओर से बनाया गया माडल, विद्यालय के रसायन शिक्षक संतोष चौरसिया और लोकचंद सोनटके के मार्गदर्शन में तैयार किया गया है। विद्यालय के विज्ञान संकाय के कक्षा 11 वी के छात्र प्रियांशु यादव द्वारा कला शिक्षक महाबली पोर्ते के मार्गदर्शन में निर्मित आर्टिफिशियल इंटेलिजेंस पर बना माडल भी परीक्षा पे चर्चा कार्यक्रम में प्रदर्शित हुआ।