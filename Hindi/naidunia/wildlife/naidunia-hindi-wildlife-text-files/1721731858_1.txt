विशेष न्यायालय सागर में अर्जी एसटीएफ टीम सागर अगले हफ्ते विशेष न्यायालय सागर में अर्जी लगाकर आरोपित को प्रत्यर्पण कोर्ट के आदेश अनुसार गिरफ्तार करने की अनुमति मांगेगी। कछुआ तस्करी के मामले में थाईलैंड सरकार को आरोपित की तलाश है और उसने इंटरपोल के माध्यम से भारत सरकार को जनवरी 2021 में प्रत्यर्पण का प्रस्ताव भेजा है। पेश करने की जिम्मेदारी एसटीएफ प्रमुख रितेश सिरोठिया को सौंपी प्रत्यर्पण कोर्ट ने मुरुगेशन को पेश करने की जिम्मेदारी एसटीएफ प्रमुख रितेश सिरोठिया को सौंपी है। वे कड़ी सुरक्षा में आरोपित को प्रत्यर्पण कोर्ट पटियाला हाउस नईदिल्ली में पेश करेंगे। फिर उसे कुछ समय तिहाड़ जेल में भी रखा जा सकता है। दुर्लभ कछुओं की तस्करी के मामले में गिरफ्तार ज्ञात हो कि चंबल घड़ियाल अभयारण्य मुरैना से दुर्लभ कछुओं की तस्करी के मामले में एसटीएफ ने मुरुगेशन को 30 जनवरी 2018 को चेन्नई से गिरफ्तार किया था। तभी से वह सागर जिला जेल में कैद है। मामले में सोमवार को विशेष न्यायालय सागर ने मुरुगेशन सहित 13 आरोपितों को सात-सात साल की सजा और पांच लाख रुपये अर्थदंड से दंडित किया है। मुरुगेशन 27 अगस्त 2012 को करीब नौ सौ दुर्लभ प्रजाति के कछुओं के साथ बैंकॉक हवाई अड्डे से पकड़ा गया था, जो बाद में छूट गया। इसी मामले में थाई सरकार को उसकी तलाश है।