सतपुड़ा टाइगर रिजर्व ने किया बेहतर कंजर्वेशन अंतरराष्‍ट्रीय स्तर पर इंटरनेशनल यूनियन फार कंजर्वेशन आफ नेचर (आइयूसीएन) व वर्ल्ड वाइल्ड लाइफ फंड (डब्ल्यूडब्ल्यूएफ) सहित अन्य आठ संस्थाओं द्वारा संयुक्त रूप से बाघों के उत्कृष्ट संरक्षण पर साल 2022 के लिए मध्यप्रदेश व महाराष्ट्र पेंच टाइगर रिजर्व को यह प्रतिष्ठित पुरस्कार जीता है।साथ ही सेंट्रल इंडिया लैंडस्केप कारीडोर से जुड़े सतपुड़ा टाइगर रिजर्व को वन्यप्राणी प्रबंधन पर बेस्ट कंजर्वेशन अवार्ड के लिए चुना गया है।जानकारी के मुताबिक, बीते तीन-चार सालों से टी-2 अवार्ड बाघों की संख्या बढ़ाने व बेहतर कंजर्वेशन के लिए अंतरराष्‍ट्रीय संस्था दे रही है। सेंट्रल इंडिया लैंडस्केप में बढ़े बाघ सतपुड़ा बाघ अभ्यारण को मप्र पेंच बाघ अभ्यारणरण 120 किमी लंबे उत्तर पश्चिम टाइगर रिजर्व से जोड़ता है।सेंट्रल इंडिया लैंडस्केप में बाघों की संख्या तेजी से बढ़ने के साथ ही कारीडोर में बाघों की आवाजाही बनी रहती है।यहा पर गहरी घाटियों, बलुआ पत्थर की चोटियों, घने जंगलों व जल संरचना के साथ वन्यजीव की मौजूदगी है।गौरतलब है कि वर्ष 2010 में रूस के सेंट पीटर्सबर्ग में विश्व बाघ सम्मेलन में बाघों के सरंक्षण 'अंतरराष्‍ट्रीय बाघ दिवस" मनाने का निर्णय लिया गया था, तब से प्रति वर्ष दुनिया भर में विश्व टाइगर डे मनाया जाता है।सम्मेलन में 13 देशों ने हिस्सा लिया था और उन्होंने 2022 तक बाघों की तादाद में दोगुनी बढ़ोत्तरी का लक्ष्य रखा था।सम्मेलन में तय किया गया था कि बाघ संरक्षण पर बेहतर काम करने वालों को दो श्रेणियों में अवार्ड दिया गया। उत्कृष्ट प्रबंधन का मिला था पुरस्कार मप्र पेंच टाइगर रिजर्व में साल 2006 में 33 बाघ थे, जो साल 2018 में बढ़कर 87 हो गए।ज्ञात हो कि प्रभावी प्रबंधन, मूल्यांकन सर्वेक्षण में मध्यभारत का पेंच टाइगर रिजर्व पहले स्थान पर है। दो बार प्रबंधन को प्रथम पुरस्कार दिया जा चुका है। पेंच टाइगर रिजर्व के प्रबंधन को देश में उत्कृष्ट माना गया है। फ्रंटलाइन स्टाफ को उत्कृष्ट व ऊर्जावान पाया गया है। मप्र के मुख्यमंत्री शिवराज सिंह चौहान ने धर्मपत्नी साधना सिंह के साथ 13 नवंबर को अल्प प्रवास पर विश्व विख्यात पेंच राष्ट्रीय उद्यान का भ्रमण किया था। जंगल की सैर करने के बाद मुख्यमंत्री ने विजिटर बुक में लिखा था कि उत्तम प्रबंधन के कारण यह सभी पार्को में सर्वश्रेष्ठ है। इनका कहना है मप्र पेंच टाइगर रिजर्व ने उत्तम प्रबंधन व संरक्षण उत्कृष्टता के लिए प्रतिष्ठित पुरस्कार जीता है।यह प्रबंधन के लिए गर्व का विषय है। मैदानी अमले, कार्यालय टीम, उच्च अधिकारियों व सभी के प्रयासों पेंच टाइगर रिजर्व ने यह अंतर्राष्ट्रीय पुरस्कार जीता है। रजनीश कुमार सिंह, उपसंचालक पेंच टाइगर रिजर्व सिवनी