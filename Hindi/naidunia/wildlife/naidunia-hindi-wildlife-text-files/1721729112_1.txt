मुख्यमंत्री आनंदीबेन पटेल के साथ चर्चा के बाद कृषि व पशुपालन मंत्री बाबूभाई बोखीरिया ने इस आशय का प्रस्ताव केंद्र सरकार को भेजा था। प्रस्ताव में दो अभयारण्यों के लिए 500 करोड़ रुपये की मांग की गई थी। केंद्र ने इसके लिए धनराशि देने का आश्वासन दिया है। आगामी बजट में इसकी घोषणा संभव है। सूबे में एशियाई शेर, गर्दभ व अन्य संरक्षित जीव-जंतु तथा पक्षियों के लिए 25 संरक्षित अभयारण्य व विशेष क्षेत्र हैं। ज्ञात हो, प्रधानमंत्री नरेंद्र मोदी ने मुख्यमंत्री रहते हुए उत्तर गुजरात के दांतीवाडा में पशु अस्पताल की शुरुआत की थी।