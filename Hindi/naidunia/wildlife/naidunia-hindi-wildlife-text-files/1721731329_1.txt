केसेकेरा गांव में 19 अप्रैल को एक तेंदुआ गिरा था। वन विभाग की टीम ने उसे निकालने का प्रयास किया लेकिन असफल रही और तेंदुए की मौत हो गई। महासमुंद में भालू को कुएं से निकालने के दौरान भालू ने एक वनकर्मी को गंभीर रूप से घायल कर दिया था। कई और वनमंडलों में पानी की तलाश में भटक रहे वन्यजीवों की कुएं में गिरने की घटनाएं हुई हैं। ग्रामीण अंचलों में निजी उपयोग अथवा खेती के लिए कुएं बनाए जाते हैं और गड्ढे किए जाते हैं। इनमें चबूतरा नहीं होने से वन्यजीव रात में गिर जाते हैं। गांवों की की जाएगी पहचान वनविभाग के अधिकारी ने बताया कि ऐसे गांव जहां वन्यजीवों की आवा-जाही होती है उनकी पहचान की जाएगी। जिन खेतों में कुएं खुले हैं, उनके मालिकों को सुरक्षा दीवाल बनाने और जाली लगाने के लिए कहा जाएगा। ऐसा नहीं करने और कुएं में वन्यजीव के गिरने से मौत होने पर प्रथम दृष्टया कुएं के मालिक की लापरवाही मानकर भारतीय दंड संहिता की धारा 379, 428, 429 तथ वन्य प्राणी संरक्षण अधिनियम 1972 के तहत 39, 51 तथा पशुओं के प्रति क्रूरता का निवारण अधिनियम के तहत कठोर कार्रवाई की जा सकती है। विभाग कर रहा कुओं को ढंकने की अपील वन विभाग बैनर-पोस्टर के माध्यम से अपील कर रहा है कि आपके घर, गांव, खेत खलिहानों में अगर कुएं हैं तो उसे ढंक कर रखें ताकि किसी वन्यप्राणी या वन्यजीव के लिए कुआं खतरा न बने। वर्जन गर्मी में पानी के चक्कर में वन्यजीव रहवासी क्षेत्र में आ जाते हैं। कुआं खुले होने की वजह से वह गिर जाते हैं, जिससे उनकी मौत हो जाती है। यदि अब कुएं में गिरने से वन्यजीव की मौत होती है तो कुएं के मालिक के खिलाफ अपराध दर्ज कर कार्रवाई की जाएगी। - अरुण कुमार पाण्डेय, एपीसीसीएफ वाइल्ड लाइफ