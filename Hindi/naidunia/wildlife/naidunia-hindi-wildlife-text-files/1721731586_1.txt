मालूम हो कि वन विभाग की टीम ने शनिवार शाम से कार्रवाई शुरू की थी, जो रविवार शाम तक चलती रही। तीनों आरोपितों को न्ययालय में पेश किय गया जहां उनकी जमानत अर्जी खारिज हो गई। वन विभाग के आवेदन पर न्यायालय ने 25 फरवरी तक आरोपितों को रिमांड पर भेजा है। विभागीय अमला इनसे 25 फरवरी तक पूछताछ कर आगे की जांच करेगा। इसके लिए डीएफओ ने एक टीम का गठन भी कर दिया है। दोनों दुकानों से शेर, उल्लू, गोह, जंगली बिल्ली सहित कई वन्य प्राणियों के भारी मात्रा में अंग जब्त किए गए हैं। वन मंडालिधिकारी डीएस डोडवे ने बताया सूचना मिली थी शहर के कुछ व्यापारी संरक्षित और दुर्लभ वन्य प्राणियों के अंगों के अवैध कारोबार में लिप्त है। इसके बाद संयुक्त रूप से मिर्ची गली माणक चौक के हकीमुद्दीन-गुलामअली तथा चौमुखीपुल के पास राजेश पटवा की दुकान पर छापामार कार्रवाई की गई। दोनों दुकानें सील कर दी गई हैं। अनुसूची एक व दो के अंग व सामग्री वन मंडलाधिकारी ने बताया कि जब्त किए गए अंग और अवशेष में ज्यादातर अनुसूची-एक एवं 2 में शामिल हैं, जो काफी दुर्लभ हैं। इके मूल्य का आंकलन करना मुश्किल है। पूछताछ के दौरान व्यापारियों से पता किया जाएगा कि उनके द्वारा अंगों की खरीदी कहां से की गई है और इस अवैध कारोबार में कौन-कौन लिप्त है। पटवा की दुकान से जब्ती हत्था जोड़ी 19 नग (अनुसूची-1) बारह सिंगा के सींग 24 टुकड़े (अनुसूची, भाग 1, 35 ) मोलस्का 2860 ग्राम (अनुसूची-1,पार्ट 4 बी,2) फायर कोरल 755 ग्राम (अनुसूची-1) कुट औषधि पौधा 196 ग्राम(अनुसूची-1 ) 0000 हकीमुद्दीन की दुकान से जब्त सामग्री बारह सिंगा के सींग 02 नग (अनुसूची-1) हत्थाजोड़ी 05 नग (अनुसूची-1) इंदर जाल 04 नग (अनुसूची-1) सियार सिंगी 07 नग (अनुसूची-2) शेर के नाखून 02 नग (अनुसूची-1) उल्लू का नाखून 02 नग (अनुसूची-1) जगली बिल्ली पित्त 01 नग (अनुसूची-2) जांच दल में ये शामिल वन मंडालिधिकारी द्वारा बनाए गए जांच दल में प्रभारी वनक्षेत्रपाल हरिकरण पटेल, सुरेश बरोले, आजाद कुमार नागोरिया, उप वनक्षेत्रपाल अब्दुल तनवीर खान, गोपाल परमार, वन रक्षक राहुल सोडानी और मनोज गौड़ शामिल है।