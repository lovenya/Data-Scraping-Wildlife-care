वन्यप्राणियों की लोकेशन उजागर होने से जहां वन्यप्राणियों के जीवन को तो खतरा है ही साथ पर्यावरण को भी भारी नुकसान है। इस बात से चिंतित सैय्यद इल्यास ने एक पत्र नेशनल टाइगर कन्जरवेशन अथॉरिटी नई दिल्ली और पीसीसीएफ भोपाल सहित सभी वरिष्ठ अधिकारियों को पत्र लिखकर सूचना दी थी कि सतपुड़ा टाइगर रिजर्व क्षेत्र में विचरण करने वाले टाइगर, पेंथर, पैगोइन जैसे वन्यप्राणियों की लोकेशन सार्वजनिक की जा रही है। यहां तक की इसकी जानकारी शिकारियों तक भी पहुंच जाती है। 80 वर्षीय बुजुर्ग सैय्यद इल्यास ने वन्यप्राणियों के जीवन को खतरे में देखते हुए और पर्यावरण को होने वाले नुकसान को ध्यान में रखते हुए वनविभाग के वरिष्ठ अधिकारियों को पत्र लिखा है। लोकेशन उजागर न करने के दिए निर्देश, फिर भी नहीं हो रहा पालन पर्यावरण प्रेमी सैय्यद इल्यास के पत्र मिलने के बाद नरेन्द्र कुमार तत्कालीन मुख्य वन्यप्राणी अभिरक्षक एवं प्रधान मुख्य वन संरक्षक मध्यप्रदेश भोपाल द्वारा सभी टाइगर रिजर्व, वनविहार, राष्ट्रीय उद्यान के क्षेत्र संचालकों को एक पत्र के माध्यम से सूचना दी गई है कि वन्यप्राणियों के अवैध शिकार की संभावना के दृष्टिगत राष्ट्रीय उद्यानों एवं अभ्यारणों में वन्यप्राणियों की लोकेशन सार्वजनिक करना उचित नहीं है। दुर्भाग्य की बात यह है कि वरिष्ठ अधिकारियों के निर्देशों के बाद भी टाइगर, पेंथर, भालू, पैगोइन जैसे अन्य वन्यप्राणियों की लोकेशन सार्वजनिक की जा रही है। सतपुड़ा के जंगल में हो चुका है दो टाइगरों को शिकार सतपुड़ा के जंगल में विगत 2015 में एक पैगोइन के शिकारी पकड़े गए थे। उन शिकारियों से पूछताछ के बाद सतपुड़ा में दो टाइगर के शिकार होना भी पाया गया था। जिसमें चीन का जेतांम मुख्य आरोपी के रुप में सामने आया था। सतपुड़ा में वन्यप्राणियों की लोकेशन उजागर होने से बड़ रहे शिकार के खतरे को लेकर वन्यप्राणी विशेषज्ञ चिंता जाहिर कर रहें है। चीन ने खोल रखें है तस्करी के द्वार पहले चीन में बाघ एवं गेंडे के शिकार तथा व्यापार पर प्रतिबंध था। पिछले एक माह पूर्व चीन सरकार ने गेंडे एवं बाघ के अंगों के व्यापार पर लगी रोक हटा दी है। वन्यजीव विशेषज्ञों का कहना है कि इस फैसले के बाद इन वन्यप्राणियों का शिकार होने लगेंगा तथा अंतरराष्ट्रीय बाजार में इनकी तस्करी को बढावा मिलेगा। दरअसल चीन सरकार ने गेंडे एवं बाघ के अंगों से दवा बनाने का निर्णय लिया है। जिसके चलते बाघ एवं गेंडे के अंगों के व्यापार से रोक हटा दी है।