वन रेंज अधिकारी हरीशचंद्र भट्ट ने बताया कि 15 मार्च को गश्त के दौरान कार्बेट टाइगर और बढ़ापुर रेंज सीमा पर सोना नदी रेंज के अंतर्गत कंपार्ट संख्या 13 से दांत बरामद हुआ था। मौके पर हाथियों के लड़ने के निशान मौजूद नहीं थे। हो सकता है कि हाथी के दांत में कीड़ा लगा हो और वह दर्द कर रहा होगा, जिस कारण हाथी ने दांत को पेड़ से मारकर गिरा दिया होगा। जहां दांत मिला, उस स्थान पर खून के निशान भी मिले हैं। सही जानकारी डीएनए रिपोर्ट आने के बाद ही मिल पाएगी। गौरतलब है कि इसी से कुछ दूरी पर पिछले दिनों हाथी का कटा हुआ शव बरामद हुआ था। माना जा रहा है कि शिकारियों ने हाथी का शिकार करने के बाद अवशेष बढ़ापुर रेंज में फेंक दिए हैं। यह भी आशंका है कि कहीं उक्त दांत उसी हाथी का तो नहीं है।