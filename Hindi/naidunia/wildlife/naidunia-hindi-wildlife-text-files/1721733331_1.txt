यहां बता दें, कूनो नेशनल पार्क में बारिश के मौसम में अतिक्रमण की शिकायतें सामने आतीं हैं, लेकिन इस बार कूनो प्रबंधन की उड़नदस्ता टीम को मोरावन पश्चिम की ओर से शिकायत मिली। यहां बड़ी संख्या में ग्रामीणों ने कब्जे का प्रयास किया, जिसमें छोटे-बड़े पेड़ों को काटने की जानकारी भी मिली। प्रबंधन की ओर से ड्रोन टीम से संपर्क कर 50 से ज्यादा बल के साथ मौके पर पहुंचे और अलर्ट जारी किया गया। ड्रोन से पूरे क्षेत्र की वीडियोग्राफी कराई गई है और लगातार निगाह भी रखी जा रही है। वहीं कूनो नेशनल पार्क मे वन रक्षकों की 24 घंटे की ड्यूटी के आदेश को लेकर वन रक्षकों में आक्रोश है। चार किमी क्षेत्र की निगरानी: मोरावन पश्चिम क्षेत्र में चार किमी क्षेत्र में ड्रोन से निगरानी कराई जा रही है। अगरा में ड्रोन टीम को स्थापित किया गया है। यहां से बुलाकर मोरावन क्षेत्र में ड्रोन से वीडियो तैयार कराए जा रहे हैं। ड्रोन से निगरानी कराने के बाद से ग्रामीणों में भी दहशत है। वाट्सएस पर वनरक्षक ने लिखा अतिक्रमण हटाकर दिखाओ कूनो नेशनल पार्क में प्रबंधन के अधिकारिक वाट्सएप ग्रुप पर अतिक्रमण को लेकर चर्चा है। इसमें एक वनरक्षक ने अधिकारियों के लिए लिखा कि कूनो की अधवाड़ा बीट में अतिक्रमण को हटाकर दिखाया जाए। इसी वन रक्षक व एक अधिकारी के बीच आडियो भी बहुप्रसारित हुआ है, इसके अलावा एक और वन रक्षक है, जिससे डयूटी पर आने को लेकर आडियो बहुप्रसारित हुआ। मोरावन पश्चिम क्षेत्र की अधवाड़ा बीट में ड्रोन से निगरानी कराई गई है, जिससे अतिक्रमण पर निगाह रखी जा सके। ग्रामीणों को भी संदेश दिया गया है कि ड्रोन की निगरानी में सभी आ रहे हैं। चार किमी क्षेत्र में दिखवाया जा रहा है। रघुवीर रायकवार, उड़नदस्ता व ड्रोन प्रभारी, कूनो नेशनल पार्क श्योपुर