इंडियन बैंक्स एसोसिएशन (आईबीए) के सहयोग से जारी डब्ल्यूडब्ल्यूएफ इंडिया की रिपोर्ट 'छिपे जोखिम और अप्रयुक्त अवसरः जल और भारतीय बैंकिंग क्षेत्र' में बताया गया है कि कैसे जल बैंकों के लिए जोखिम पैदा करता है। कैसे जल जोखिम की वजह से बिजली और कृषि क्षेत्र की संपत्तियां बेकार पड़ी रह सकती हैं। इन दो सेक्टरों में भारतीय बैंकों का सबसे अधिक लोन है। रिपोर्ट के मुताबिक, भारतीय बैंकों के कुल कर्ज का करीब 40 प्रतिशत हिस्सा ऐसे सेक्टरों में है, जहां पानी का जोखिम बहुत मायने रखता है। 10 प्रतिशत लोन एनपीए रिपोर्ट में कहा गया है कि भारतीय बैंकों के कुल कर्ज का करीब 10 प्रतिशत पहले ही एनपीए बन चुका है। बैंकों के समक्ष सबसे बड़ी परेशानी यह है कि उनके ग्राहक समय पर लोन नहीं चुका रहे हैं। इसके कारण कुछ बैंक गहरे संकट में हैं। दिक्कत यह है कि ऐसे ग्राहकों की तादाद बढ़ने का जोखिम बना हुआ है। इसकी वजह से बैंकों में नकदी की स्थिति प्रभावित होगी। नीति आयोग के एक निष्कर्ष का हवाला देते हुए रिपोर्ट में कहा गया है कि देश में मौजूदा जल संकट इस समय अपने सबसे गंभीर मुकाम पर है।