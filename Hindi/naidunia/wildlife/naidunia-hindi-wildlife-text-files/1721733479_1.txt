प्रदेश की पहली 'राज्य वन्यजीव कार्ययोजना' में विशेषज्ञों ने साफ कहा है कि उत्खनन की वजह से बाघ और अन्य वन्यप्राणियों के संरक्षण के प्रयासों पर असर पड़ रहा है। वे कहते हैं कि संरक्षित क्षेत्र उच्च जैव विविधता मूल्य और संरक्षण महत्व के हैं पर इन क्षेत्रों को खनन, पशुधन चराई, लकड़ी कटाई सहित अन्य खतरों का सामना करना पड़ रहा है। इस पर प्रभावी तरीके से रोक लगाने के लिए कदम उठाने होंगे।