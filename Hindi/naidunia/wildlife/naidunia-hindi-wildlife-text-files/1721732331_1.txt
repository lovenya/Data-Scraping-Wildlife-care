मंगलवार को देर रात खंडवा स्टेशन पर रेलवे पुलिस को सूचना मिली कि 12144 सुल्तानपुर लोकमान्य तिलक एक्सप्रेस में एक व्यक्ति थैले में पक्षियों को लेकर जा रहा है। सूचना पर रेलवे पुलिस ने व्यक्ति की तलाशी ली, उसके पास एक झोले में गिद्ध थे। इसके बाद वन विभाग के अधिकारी एसडीओ आरके सोलंकी टीम के साथ रेलवे स्टेशन पहुंचे। एसडीओ आरके सोलंकी ने बताया कि फरीद अहमद पुत्र बशीर अहमद निवासी उन्नाव (उत्तर प्रदेश) को पकड़ा है। फरीद कानपुर से ट्रेन में गिध्द लेकर बैठा था। पूछताछ में उसने बताया कि वह यह गिद्ध लेकर मालेगांव जा रहा था। इसके उसे 10 हजार रुपये मिले थे। मालेगांव में एक व्यक्ति को उसे यह गिद्ध देना था। आरोपित फरीद पर वन पशु पक्षी अधिनियम में प्रकरण दर्ज किया गया है। आरोपित को रिमांड पर लेकर उससे पूछताछ की जाएगी।