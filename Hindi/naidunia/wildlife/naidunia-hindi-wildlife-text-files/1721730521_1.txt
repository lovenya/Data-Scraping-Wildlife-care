बाड़े में दोनों के बीच लगाई गई जाली नौरादेही कैंप के पास करीब 3 एकड़ से ज्यादा क्षेत्र में बने बाड़े में बीच में जाली लगाकर बाघ किशन और बाघिन राधा दोनों को एक साथ रखा गया है। वन अधिकारियों का मानना है कि दोनों कुछ दिन एक साथ रहेंगे तो उनके बीच बेहतर तालमेल बन जाएगा। इसके बाद इन्हें अभयारण्य में छोड़ा जाएगा तो ये बेहतर तरीके से एक साथ रहेंगे और इनके बीच लड़ाई नहीं होगी। बाड़े के बीचोंबीच जाली लगाकर इनका क्षेत्र बांट दिया गया है। यह बाड़े में एक साथ रह तो रहे हैं, लेकिन आपस में लड़े नहीं इसके लिए बीच में जाली लगा दी गई है। भोपाल से निर्देश मिलने के बाद होंगे स्वतंत्र वन अधिकारियों ने बताया कि तीन-चार दिन इन दोनों को एक साथ बाड़े में रखा जाएगा। इसके बाद भोपाल से निर्देश मिलने के बाद इन्हें अभयारण्य में स्वतंत्र छोड़ा जाएगा। पहले बाघ के आते ही बाघिन राधा को छोड़ने का प्लान था और उसी बाड़े में बाघ को रखा जाना था। लेकिन इन दोनों के बीच तालमेल बन सके, इसके लिए वन अधिकारियों ने प्लान को थोड़ा बदल कर बाड़े के बीच में जाली लगाकर दोनों को कुछ दिन साथ में रखने का निर्णय लिया है। सुबह 9 बजे किया शिफ्ट बांधवगढ़ से नर बाघ किशन भी नौरादेही पहुंच गया है। जिसे सोमवार सुबह 9 बजे बाघिन राधा के बाड़े में शिफ्ट कर दिया गया है। बाड़े में जाली लगाकर दोनों को एक साथ रखा गया है। कुछ दिन बाड़े में रहने के बाद दोनों को अभयारण्य में खुला छोड़ा दिया जाएगा - रमेशचंद्र विश्वकर्मा, डीएफओ नौरादेही