धर्मेन्द्र वर्मा जैव विविधता बोर्ड के साथ मानव संसाधन शाखा की जिम्मेदारी संभाल रहे राजेश कुमार कार्ययोजना शाखा में पीसीसीएफ हैं। वहीं धर्मेन्द्र वर्मा जैव विविधता बोर्ड के साथ मानव संसाधन शाखा की जिम्मेदारी संभाल रहे हैं। दोनों अधिकारी 28 फरवरी को सेवानिवृत्त हो रहे हैं। इन पदों के खाली होने पर विकास शाखा में पदस्थ अपर प्रधान मुख्य वनसंरक्षक चितरंजन त्यागी और मप्र राज्य लघु वनोपज संघ में पदस्थ डा. अतुल श्रीवास्तव पदोन्न्त होकर पीसीसीएफ बनाए जाएंगे। इनके साथ ही वन्यप्राणी मुख्यालय में पदस्थ एपीसीसीएफ एचएस नेगी, जबलपुर में पदस्थ रामदास महला सहित एक सीसीएफ भी सेवानिवृत्त हो रहे हैं। अगले साल सेवानिवृत्त होने वाले प्रमुख अधिकारी वन बल प्रमुख आरके गुप्ता, मुख्य वन्यप्राणी अभिरक्षक जसवीर सिंह चौहान, मप्र राज्य लघु वनोपज संघ के प्रबंध संचालक पुष्कर सिंह, कैंपा के सुनील अग्रवाल, संरक्षण शाखा के चंद्रकांत पाटिल, केंद्रीय सिल्क बोर्ड के सदस्य सचिव आरआर ओखंडियार, अनुसंधान विकास एवं लोक वानिकी के अतुल कुमार जैन आदि वर्ष 2023 में सेवानिवृत्त होंगे। इसके अलावा करीब 17 माह बाद कार्यस्थल पर लौटे मुख्य वनसंरक्षक एम. कालीदुर्रई, निलंबित चल रहे बसंत कुमार सिंह, शहडोल के मुख्य वनसंरक्षक प्रभात कुमार वर्मा भी अगले साल सेवानिवृत्त हो जाएंगे।