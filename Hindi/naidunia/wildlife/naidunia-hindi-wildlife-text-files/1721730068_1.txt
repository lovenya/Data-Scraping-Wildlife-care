वर्ष 2003 में 'वन्यजीव संरक्षण अधिनियम 1972" में संशोधन हुआ है। सूत्र बताते हैं कि प्रावधान के मुताबिक छह माह में बोर्ड का गठन तो हुआ, पर बोर्ड के कार्यकाल और गैर सरकारी सदस्यों की नियुक्ति प्रक्रिया तय करने के नियम नहीं बनाए। विशेषज्ञ इसे गलत बताते हैं कि गैर सरकारी सदस्यों के लिए नियम ही नहीं हैं। वे सवाल उठाते हैं कि ऐसे तो नियुक्ति अवैधानिक हुईं। हां में हां मिलाने वालों को ही सरकार सदस्य बनाती है। ताकि किसी भी फैसले पर आपत्ति न उठे। सरकार पिछले छह साल में कुछ सदस्यों का कार्यकाल दो बार बढ़ा चुकी है। निर्णयों पर खड़े हुए सवाल बोर्ड ने पिछले सालों में केन-बेतवा परियोजना को स्वीकृति दी, सोनचिड़िया अभयारण्य, सतपुड़ा टाइगर रिजर्व का कुछ क्षेत्र डी-नोटिफाइड किया है। पन्न्ा टाइगर रिजर्व के कोर एरिया से सटकर उत्खनन की अनुमति भी दी है। इन सभी निर्णयों पर सवाल खड़े हो गए हैं। नियम में यह होता विशेषज्ञ बताते हैं कि बगैर नियम के तो कुछ भी नहीं हो सकता है। चाहे वह नियुक्ति ही हो। मसलन, वन्यप्राणी संरक्षण के क्षेत्र में कितने साल, क्या काम करने वाले बोर्ड में सदस्य बन सकते हैं। किन परिस्थितियों में सदस्यता खत्म की जाएगी और कैसे मामलों में सदस्य नियुक्त न किया जाए। 8 दिन का अल्टीमेटम, कोर्ट जाने की चेतावनी आरटीआई एक्टिविस्ट अजय दुबे ने वन विभाग के अपर मुख्य सचिव दीपक खांडेकर से बोर्ड के अवैधानिक होने की लिखित शिकायत की है। साथ ही नए गैर सरकार सदस्यों की नियुक्ति से पहले नियम बनाने की मांग की है। दुबे ने शिकायत में लिखा है कि एक हफ्ते में इस पर निर्णय लें। अन्यथा हाईकोर्ट जाएंगे। दुबे ने कहा है कि गैर सरकारी सदस्यों की नियुक्ति के नियम बनाए जाएं, उनकी नियुक्ति निष्पक्ष और पारदर्श्ाी रखी जाए, इस स्थिति के लिए जिम्मेदार अफसरों की जवाबदेही तय कर कार्रवाई की जाए और बोर्ड ने 13 साल में जो भी निर्णय लिए हैं, उनकी गुण-दोष के आधार पर समीक्षा की जाए। इनका कहना है वर्तमान में बोर्ड के गठन की प्रक्रिया चल रही है। अभी किसी की नियुक्ति नहीं हुई है। फिर विरोध कैसा। पहले क्या हुआ है मुझे पता नहीं है और अपने कार्यकाल में कोई गड़बड़ी होने नहीं दूंगा। - दीपक खांडेकर, अपर मुख्य सचिव, वन अधिनियम में दिशा-निर्देश बनाने का प्रावधान है। सरकार को पहले नियम बनाने चाहिए। आखिर अभी किस नियम से गैर सरकारी सदस्य नियुक्त हो रहे हैं। ऐसे अपने आदमियों को बैठाकर निर्णय ले लेना कानूनन सही नहीं है। - डॉ. रामप्रसाद, पूर्व विभाग प्रमुख एवं चीफ वाइल्ड लाइफ वॉर्डन