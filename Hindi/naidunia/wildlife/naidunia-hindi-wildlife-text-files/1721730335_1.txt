दिसंबर के पहले सप्ताह से इन पक्षियों का यहां आना शुरू हो जाता है। इन पक्षियों के कारवों को जलस्त्रोतों के नजदीक देखा जा सकता है। वनों की मनोरम हरीतिमा, पक्षियों का कलरव और नदियों का कल-कल राग मानों प्रकृति सौंदर्य से भरपूर हैं। बाघ के अलावा ये पक्षी भी पर्यटकों के लिए आकर्षण का केन्द्र बने हुए हैं। इस बार ठण्ड के मौसम में बांधवगढ़ नेशनल पार्क व घुनघुटी के जंगलों में जिन अप्रवासी पक्षियों की आमद हुई है उसमें सारस, क्रेन, सोवलर गीज, छोटी मुर्गाबी एवं एशियन स्टार्क जैसे परिंदे शामिल हैं। इन पक्षियों ने जिले के जंगलों और पानी वाले इलाकों में डेरा जमा रखा है। यह जनआकर्षण का केन्द्र बनी हुई हैं।