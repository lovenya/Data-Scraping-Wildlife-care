एशिया की सबसे बड़ी मानव निर्मित जंगल सफारी में बाहर से वन्यजीव लाना है। इसके लिए बाड़ों का निर्माण कार्य चल रहा है। ठेकेदार की लापरवाही के चलते बाड़ों के निर्माण पर ग्रहण लग सकता है। वर्तमान वित्तीय वर्ष को समाप्त होने में ज्यादा वक्त नहीं बचा है, ऐसे में तीन से चार करोड़ रुपये लैप्स हो सकते हैं। इससे बाड़ों के साथ बड़ों को सड़क से जोड़ने का काम अधूरा रह जाएगा। सफारी के अधिकारियों का कहना है कि सामान समय पर नहीं मिलने से काम की गति धीमी है। जंगल सफारी में विकास कार्यों के लिए कैंपा फंड से पैसा जारी होता था, लेकिन साल भर से कैंपा ने पैसा रिलीज करना बंद कर दिया है। जंगल सफारी में 125 एकड़ में 37 बाड़ों का निर्माण किया जाना है। कैंपा फंड से प्रथम चरण में टाइगर, लायन, ह्वाइट टाइगर, तेंदुआ, कछुआ, दरियाई घोड़ा, घड़ियाल, हिमालयन भालू, गोह के बाड़ों का निर्माण कर लिया गया है। कुल 11 बाड़ों का निर्माण हुआ है। इसके बाद बजट के अभाव में कुछ महीने से अन्य बाड़ों का निर्माण नहीं हो पा रहा था। अभी 27 बाड़े और बनाने हैं। सफारी प्रबंधन लगातार पैसों की मांग कर रहा था, जिसके बाद शासन ने 12 करोड़ रुपये की स्वीकृति प्रदान की। सफारी प्रबंधन ने इससे 07 बाड़े, रोड, गाड़ियों के लिए शेड आदि निर्माण करने की योजना बनाई है। छह माह के भीतर लाना था बुल्फ और चिंकारा वन विभाग के अधिकारी ने बताया कि बाड़े के निर्माण में छह माह का समय लगता है। बड़े बनने पर सबसे पहले चिंकारा और बुल्फ को लाना है। इसके लिए सफारी प्रबंधन ने प्रक्रिया शुरू कर दी थी। ऐसे समझें, जंगल सफारी के प्रोजेक्ट को 37 बाड़ों का होना है निर्माण 11 बाड़े बनकर तैयार 50 हेक्टेयर में हो रहा जू का काम 12 करोड़ में सफारी का जू वर्तमान में हैं 30 तरह के जानवर और पक्षी इन वन्यजीवों के लिए बनाने हैं बाड़े चौसिंगा, लकड़बग्घा, लोमड़ी, सियार, नेवला, पाम सिवेट, सेही, ईमू आदि के लिए बाड़े बनने हैं। वर्जन सफारी में बाड़े का निर्माण कार्य चल रहा है, लेकिन ठेकेदार सामान की सप्लाई ठीक तरह से नहीं कर पा रहा है। यदि समय पर काम पूरा नहीं हुआ तो कुछ पैसे लैप्स हो जाएंगे।- एम. मर्शीवेला, डीएफओ जंगल सफारी