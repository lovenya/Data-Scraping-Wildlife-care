गुड़ी वन परिक्षेत्र में पेड़ों को धराशायी कर सैकड़ों 60 एकड़ से अधिक वनभूमि पर कब्जा हो चुका है। इतना ही नहीं जंगल की सुरक्षा के लिए वन विभाग द्वारा इस क्षेत्र में प्रस्तावित वन चौकी का निर्माण भी वन विभाग नहीं कर पा रहा है। सीताबेड़ी बीट में अतिक्रमणकारी चार-पांच बार धावा बोलकर निर्माणाधीन चौकी के भवन को तोड़कर निर्माण सामग्री को क्षति पहुंचा चुके हैं। इसी तरह खालवा वनपरिक्षेत्र में हरदा और बैतूल जिलों से लगे सघन जंगलों में वन्य प्राणी बड़ी संख्या में होने से इनका शिकार की पूर्व में कई घटना सामने आ चुकी है। यही नहीं वनकर्मियों पर हमला करने और संपदा को नुकसान पहुंचाने के कई मामलों में अधिकांश आरोपितों की गिरफ्तार भी नहीं हो सकी है। जो गिरफ्तार होते हैं। वन कानून की कमजोरी से उनकी जमानत आसानी हो जाती है। । हथियार है पर चलाने की नहीं सकते वन मंत्री विजय शाह द्वारा करीब छह माह पूर्व वन अमले को आधुनिक हथियारों से लैस करने, हथियार चलाने का अधिकार और प्रशिक्षण तथा जंगलों की निगरानी के लिए ड्रोन कैमरे नाइट विजन वाले, वनकर्मियों को सुरक्षा किट, वनमाफियाओं से मुकाबले के लिए अश्रु गैस आदि संसाधन मुहैया करवाने की बात कही थी। इसके बाद खंडवा वन वृत अंतर्गत रेंजरो को रिवाल्वर उपलब्ध करवाई गई है। जो केवल कमर में लटका कर घूमने के अलावा और किसी काम की नहीं है। वन गार्ड को राइफल देने का भी प्रस्ताव है। जो वन मुख्यालय पर विचाराधीन है। - पेड़ों की कटाई और वन भूमि पर अवैध रूप से खेती करने वालों को रोकने के लिए जिला टास्क फोर्स की मदद से प्रभावी कार्रवाई की जाएगी। वनकर्मियों को राइफल उपलब्ध करवाने का प्रस्ताव मुख्यालय भेजा है। जहां जरूरत होगी पुलिस व सशस्त्र बल के साथ संयुक्त रूप से कार्रवाई की जाएगी। सीताबेड़ी बीट में वनचौकी का निर्माण भी जल्द पूरा किया जाएगा।-दीवांशु शेखर, डीएफओ, सामान्य वनमंडल खंडवा