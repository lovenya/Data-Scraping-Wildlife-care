प्राप्त जानकारी के मुताबिक बार नयापारा अभयारण्य क्षेत्र के कक्ष क्रमांक 111 भालूपानी नामक तालाब के पास रविवार को अपरान्ह करीब 11 बजे हिरणों को लड़खड़ा कर चलते देखे जाने की सूचना वन अमला को मिली। मौके पर पहुंच कर खोजबीन की गई तो एक के बाद एक तीन हिरण व दो बंदरों को अलग-अलग स्थानों पर मृत पाया गया। मौके पर पहुंचे रेंजर मनोज चंद्राकर व एसडीओ राजू निहलानी ने शवों का मौके पर पीएम कराया। पशु चिकित्सक डॉ. पाटले ने बताया कि पेट में जहरीला पानी पाया गया है, जिससे यूरिया पानी से मौत होने की आशंका है। तालाब में डाला गया यूरिया कक्ष क्रमांक 111 में वन्य प्राणियों के लिए बनाए गए तालाब में पानी के किनारे छोटा सा गड्ढा बनाकर यूरिया घोल दिया गया था। आशंका व्यक्त की जा रही है कि शिकारियों द्वारा शिकार करने की नीयत से देर रात यूरिया घोल डाला गया था। जिसे सुबह वन्यप्राणी पीने के बाद एक के बाद एक करके मरते गए। टूरिस्टों ने दी विभाग को सूचना वन परिक्षेत्र अधिकारी मनोज चंद्राकर के मुताबिक सुबह की सैर पर निकलने टूरिस्टों ने सुबह करीब 11 बजे भ्रमण के दौरान कक्ष क्रमांक 111 में भालूपानी नामक स्थान पर एक हिरण को लड़खड़ाकर गिरते व तड़पते देखा गया। इसके बाद वापस आकर इसकी सूचना अधिकारियों को दी। खबर पाकर वन अमला आनन-फानन में मौके पर पहुंच कर आवश्यक कार्रवाई में जुट गया। बताया जाता है कि उक्त बीट वीट गार्ड कमलेश ठाकुर एवं डिप्टी रेंजर मोहन यदु के क्षेत्र में आता है। पूरे मामले की जांच में विभाग के आला अफसर जुट गए हैं। अज्ञात आरोपियों की सरगर्मी से तलाश की जा रही है। 'वन्य प्राणी संरक्षण अधिनियम 1972 की धारा 9 के तहत मामला पंजीबद्ध कर अज्ञात आरोपियों की तलाश की जा रही है। -राजू निहलानी, एसडीओ, बार नयापारा अभयारण्य, वन्य प्राणी --