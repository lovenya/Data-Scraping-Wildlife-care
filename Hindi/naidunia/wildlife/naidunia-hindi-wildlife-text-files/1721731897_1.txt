जून में मंत्री सिलावट ने नाइट सफारी का प्रस्ताव दिया। सप्ताहभर बाद वनमंत्री विजय शाह ने रालामंडल अभयारण्य में बैठक बुलाई और सुझाव को मंजूरी दे डाली। जुलाई पहले सप्ताह में वन विभाग ने दिन के अलावा रात में भी नाइट सफारी शुरू कर दी। जहां लोगों से रात में अभयारण्य की सैर कराने को लेकर शुल्क अधिक वसूला जाने लगे। पंद्रह से बीस दिन तक शाम 7 से रात 9.00 बजे तक नाइट सफारी का पर्यटकों ने आनंद उठाया। फिर जुलाई आखिरी सप्ताह में सफारी को बिना ठोस कारण बताए बंद करना पड़ा। सूत्रों के मुताबिक नाइट सफारी शुरू करने को लेकर वरिष्ठ अधिकारियों को आपत्ति दर्ज कराई थी। इसके बाद उद्धाटन को लेकर रूपरेखा बनाई। मंत्री को खुश करने के चक्कर में विभाग ने 15 अगस्त को नाइट सफारी की औपचारिक शुरूआत की। डीएफओ नरेंद्र पंडवा का कहना है कि जुलाई में नाइट सफारी का ट्रायल किया गया था। उद्घाटन बाद में होना पहले तय हो चुका था। मंत्री सिलावट बिलकुल नाराज नहीं थे। ये गलत जानकारी है। वे बताते है कि जुलाई में डे सफारी को हरी-झंडी मंत्री सिलावट व वनमंत्री शाह ने दिखाई थी। उस दौरान ही उन्होंने नाइट सफारी में पर्यटकों का रूझान देखने और ट्रायल टन करने की अनुमति दी थी। फिर ट्रायल रन में शुल्क भी वसूला आमतौर पर ट्रायल रन में एक या दो दिन का रहता है। जैसा रालामंडल अभयारणय में दिन में सफारी के दौरान हुआ था। तब सफारी के लिए वन विहार भोपाल से ओपन जीप बुलवाई थी। पर्यटकों का रूझान देखने के बाद जिप्सी और जीप का टेंडर निकाला। एक जुलाई को डे सफारी शुरू हुई। इसके साथ ही विभाग ने नाइट सफारी भी शुरू कर दी। पर्यटकों से एंट्री फीस 100 से 200 रुपये और सफारी के 449 रुपये शुल्क वसूला गया। जानकारों के मुताबिक ट्रायल रन में शुल्क वसूला नहीं जाता है। हालांकि अधिकारी के मुताबिक 15 अगस्त से सफारी को औपचारिक शुरुआत की है। इसकी अधिसूचना भी निकाली है।