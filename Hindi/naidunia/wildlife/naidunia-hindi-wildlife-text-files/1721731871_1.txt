ज्ञात रहे कि एम-स्ट्राइप्स सिस्टम को देशभर में विभिन्न टाइगर रिजर्व और नेशनल पार्क में उपयोग करते हैं। एमएसटीआरआइपीईएस एम स्ट्राइप्स ग्लोबल पोजिशनिंग सिस्टम (जीपीएस), जनरल पैकेट रेडियो सर्विसेज (जीपीआरएस), और रिमोट सेंसिंग का उपयोग करता है, ताकि क्षेत्र से जानकारी एकत्रित की जा सके, आधुनिक सूचना प्रौद्योगिकी (आइटी) आधारित उपकरणों का उपयोग करके एक डेटाबेस बनाया जा सके, जीआइएस और सांख्यिकीय का उपयोग करके जानकारी का विश्लेषण किया जाता है। हर स्थिति की पेट्रोलिंग एंट्री की जाएगीः वन विभाग के अधिकारियों ने बताया कि एम स्ट्राइप्स को यहां पहली बार प्रयोग में लाया जा रहा है। इसमें वन विभाग का अमला पेट्रोलिंग के दौरान एक-एक चीज और स्थिति की एंट्री की जाएगी। पेट्रोलिंग माड्यूल विभिन्न प्रकार के गश्ती कर्तव्यों के दौरान पेट्रोलिंग ट्रैक लाग, जियोटैग्ड तस्वीरों के साथ अपराध के दृश्य और फील्ड स्टाफ द्वारा किए गए महत्वपूर्ण अवलोकनों का एक स्थानिक डेटाबेस रखा जाएगा। फोन एप सेलुलर नेटवर्क कनेक्टिविटी में देश भर में वास्तविक समय में सभी पेट्रोलिंग के दृश्य की अनुमति देता है। यह गार्ड को आपात स्थिति (एसओएस) फंक्शन के मामले में निर्दिष्ट फोन नंबरों पर जियो टैग्ड स्थान डेटा भेजने की भी अनुमति देता है। फोन के इनबिल्ट जीपीएस और प्रीलोडेड बेस मैप्स का उपयोग करके मोबाइल एप बिना फोन नेटवर्क वाले क्षेत्रों में काम करना जारी रखेगा। यह भी हैं प्रविधानः एम-स्ट्राइप्स में मानव-वन्यजीव संघर्ष विवरण के डेटा रिकॉर्डिंग, जियो टैगिंग व स्थानिक विश्लेषण दर्ज किया जाएगा। एप में मनुष्यों पर हमलों, पशुओं पर हमले, फसल क्षति व संपत्ति के नुकसान का विवरण दर्ज करने का प्रविधान है। स्थान पर यह जानकारी, स्थानिक रूप से संदर्भित फोटो-साक्ष्य और संघर्ष की सीमा के साथ वन्यजीव प्रबंधकों को उचित हस्तक्षेप के साथ संघर्ष को कम करने की दिशा में काम किया जाता है। वर्जन- देश के नेशनल पार्कों की तर्ज पर अब यहां भी एम-स्ट्राइप्स सिस्टम पर काम किया जाएगा। इसमें पेट्रोलिंग के दौरान वन अमला एक-एक स्थिति को दर्ज करेगा। इसके लिए वन अमले की ट्रेनिंग शुरू करा दी गई है। अभिनव पल्लव, डीएफओ, ग्वालियर