बाघ के शिकार के मामलों में फिलवक्त आरोपियों पर वन्यप्राणी संरक्षण अधिनियम 1972 के तहत कार्रवाई की जाती है। इसमें सात साल की सजा का प्रावधान है। विभाग अब ऐसे मामलों की सजा बढ़ाने की कोशिश में जुटा है, ताकि आरोपी शिकार करने से डरें। सूत्र बताते हैं कि विभाग की वाइल्ड लाइफ शाखा इस संबंध में जल्द ही आदेश जारी करने जा रही है। इसके बाद बाघ, घड़ियाल सहित 10 प्रजाति के जानवरों के शिकार पर वन्यप्राणी संरक्षण अधिनियम के अलावा जैव विविधता कानून की धाराएं भी लेंगे। कानून में 10 वन्यप्राणियों को किया है अधिसूचित जैव विविधता अधिनियम के सेक्शन-38 में बाघ, घड़ियाल सहित 10 वन्यप्राणियों को अधिसूचित किया है। इसके तहत इन प्राणियों को नुकसान पहुंचाने पर पांच साल की सजा और 10 लाख रुपए जुर्माना लिया जा सकता है। वन विभाग को शिकार के मामलों में सिर्फ इस सेक्शन के उपयोग के निर्देश भेजना है। पहले से है प्रावधान जैव विविधता कानून में इसका प्रावधान है। प्राणी भी जैव विविधता का रूप है, इसलिए शिकार के मामले में इस कानून का इस्तेमाल किया जा सकता है। - आर. श्रीनिवास मूर्ति, सदस्य सचिव, जैव विविधता बोर्ड