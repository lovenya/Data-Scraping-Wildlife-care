लंदन स्थित समूह वर्ल्ड एनिमल प्रोटेक्शन (WAP) ने कहा कि बंगाल मॉनिटर लिजार्ड और येलो मॉनिटर लिजार्ड के लिंग ​​उन दुर्लभ पौधों की जड़ की तरह दिखती हैं, जिनके बारे में माना जाता है कि उन्हें अपने पास रखने से अच्छी किस्मत आती है। WAP के नील डी'क्रूज ने कहा कि वन्यजीव अधिकारियों ने पिछले महीने भारत के पांच राज्यों में छापेमारी की और कुछ जगह अभी भी छापेमारी जारी है। नई दिल्ली में वन्यजीव ट्रस्ट ऑफ इंडिया ने कहा कि सभी भारतीय पौधों गायब हो चुके हैं। मगर, वन्यजीव तस्कर लिजार्ड के सूखे लिंगों को खरीद रहे हैं और उन्हें ऑनलाइन बेच कर मोटा मुनाफा कमा रहे हैं। जोस लुईस ने कहा कि लिजार्ट की दो प्रजातियां भारत में लुप्तप्राय जानवरों की सूची में शामिल हैं। वह डब्ल्यूटीआई में वन्यजीव अपराध नियंत्रण की जांच करते हैं। उन्होंने कहा पूर्वी भारतीय राज्य ओडिशा में छापे के दौरान कई दर्जन हेमीपेनिस या लिजार्ट के पुरुष प्रजनन अंगों को बरामद किया गया। लुईस ने कहा कि लिजार्ड के सूखे हुए हेमिपेनिस ऐसे दिखते हैं, मानो दो हाथ प्रार्थना के लिए जुड़े हुए हों। यह 'हत्था जोड़ी' की तरह दिखते हैं, जिसके बारे में माना जाता है कि उसे रखने से बुराइयां दूर होती हैं। बड़े पैमाने पर लोगों का मानना है कि इसे रखने से अदालत से जुडे़ मामलों व्यक्ति बचा रहता है। इंग्लैंड के मैनचेस्टर मेट्रोपॉलिटन विश्वविद्यालय के वैज्ञानिकों ने पुष्टि की है कि "जादुई" जड़ के कई नमूने वास्तव में मॉनिटर लिजार्ड के सूखे हुए हेमिपेनिस थे। खरगौन में भी पकड़ा गया एक मध्य प्रदेश के खरगौन में भी वन्यप्राणी अंगों की अंतरराष्ट्रीय स्तर पर ऑनलाइन बिक्री के आरोप में पुजारी लोकेश जागीरदार को गिरफ्तार किया गया था। आरोपी पुजारी वेबसाइट पर जहां हाथाजोड़ा को पेड़ की जड़ बता रहा है, वहीं पूछताछ के दौरान उसे जड़ को वन्य प्राणियों का अंग बताया। वह फेरी लगाने वाले बनारस निवासी कमल से वन्य प्राणियों के अंग खरीदता था। इसके साथ ही इंदौर और उज्जैन से भी जानवरों के कुछ अंग खरीदना पुजारी ने कबूल किया। गौरतलब है कि 15 जून को नवग्रह मंंदिर के पुजारी पं. जागीरदार को वन विभाग भोपाल, एटीएफ टीम और पुलिस टीम ने मंदिर परिसर में स्थित दुकान पर दबिश देकर वन्यप्राणियों के अंग जब्त किए थे।