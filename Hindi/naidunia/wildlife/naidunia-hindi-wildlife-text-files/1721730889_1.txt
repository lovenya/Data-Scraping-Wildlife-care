तापमान दिन ब दिन बढ़ रहा है। तपन से मनुष्यों के साथ-साथ वन्यजीव भी अछूते नहीं हैं। वन्यजीवों को गर्मी से बचाने के लिए जंगल सफारी प्रबंधन ने शनिवार को उनका डाइट चार्ज जारी किया। इसमें खान-पान में परिवर्तन किया गया है। मांसाहारी वन्यजीवों के भोजन में दो से तीन किलो की कटौती की गई है। देवा नामक व्हाइट टाइगर को एक दिन में 11 किलो भोजन दिया जाता था, जिसे 8 किलो कर दिया गया है। आनंद लेपर्ड के भोजन की मात्रा 6 किलो से घटाकर 4 किलो कर दी गई है। यह कटौती छह माह तक जारी रहेगी। वन्यजीवों को रविवार को मटन और चिकन नहीं दिया जाता है। यह कटौती इसलिए की गई है, ताकि वन्यजीवों को गर्मी में कोई दिक्कत न हो। सफारी प्रबंधन का कहना है कि गर्मी में वन्यजीवों का विशेष ध्यान रखना पड़ता है, इसलिए डाइट कम कर दी गई है। एशिया की सबसे बड़ी मानव निर्मित इस जंगल सफारी का उद्घाटन 6 नवंबर 2016 को हुआ। उस दौरान महज 86 वन्यजीव थे। अब इनकी संख्या लगभग तीन गुनी अधिक 249 हो गई है। सर्दी का मौसम शुरू होते ही वन्यजीवों की डाइट बढ़ा दी जाती है और गर्मी में कम कर दिया जाता है। साथ ही गर्मी से बचाने के लिए कूलर-ग्रीन शेड की व्यवस्था कर दी गई है। टाइगर, शेर और तेंदुए के बाड़े में कूलर लगा दिए गए हैं। जंगल सफारी के अधिकारी ने बताया कि पिछले साल की तुलना में इस साल बाड़े में पेड़ बड़े हो गए हैं। हरियाली बढ़ने से वन्यजीवों को गर्मी से राहत मिलेगी। वन्यजीवों की डाइट हुई कम वन्यजीव सर्दी गर्मी व्हाइट टाइगर देवा 11 किलो (मटन) 08 किलो व्हाइट टाइगर जया 10 किलो (चिकन) 08 किलो किशोरी (शेरनी) 11 किलो (मटन) 08 किलो अभय (शेर) 11 किलो (मटन) 08 किलो लेपर्ड 09 किलो (मटन) 07 किलो इनकी भी डाइट बदली - जंगल सफारी में तेंदुआ को एक दिन में चार किलो मांस दिया जाता था, जिसे अब तीन किलो कर दिया गया है। - भालुओं के सुबह के खाने में बदलाव किया गया है। इन्हें सुबह सब्जी, भाजी, पपीता, खीरा, कलिंदर, रूहअफजा, दूध, अंडा दिया जा रहा है। इनमें पानी की मात्रा अधिक होती है। शाम को दलिया या चावल की खीर परोसी जा रही है। रविवार को ब्रेड दिया जाता है। - हिप्पोपोटामस को एक दिन में 50 किलो खाना परोसा जा रहा है। इसमें हरा चारा, हरी सब्जी, केला, पपीता, ककड़ी आदि शामिल हैं। इसके खाने में कोई बदलाव नहीं किया जाता है। - ब्लैक बक के लिए जंगल सफारी में ग्रीन ग्रास तैयार कर हरा चारा दिया जा रहा है। जंगल सफारी का यह है प्रोजेक्ट - 37 बाड़ों का होना है निर्माण - 10 बाड़े बनकर तैयार - 50 हेक्टेयर में हो रहा जू का काम - 12 करोड़ से सभारी के अंतर्गत बन रहा जू - 30 तरह के जानवर और पक्षी है। वर्जन गर्मी को देखते हुए जंगल सफारी में वन्यजीवों का डाइट चार्ट जारी किया गया है। शेर, टाइगर की डाइट को कम कर दिया गया है।-एम मर्शीवेला, उप संचालक, जंगल सफारी