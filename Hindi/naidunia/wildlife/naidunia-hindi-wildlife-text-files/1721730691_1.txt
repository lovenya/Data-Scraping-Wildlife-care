वन विभाग द्वारा वन्यप्राणी संरक्षण सप्ताह मनाया जा रहा है। गुरुवार को निबंध प्रतियोगिता का आयोजन किया गया। जिसमें छह वीं से आठ वीं तक वन्यप्राणी संरक्षण का महत्व एवं कक्षा नौ वीं से 12 वीं तक वन्यप्राणी एवं मानव द्वंद्व का कारण और उसका कैसे निदान किया जाएगा, इस पर रेजर्स एसोसिएशन हाल पंडरी रायपुर में विभिन्न स्कूलों के छात्रा-छात्राओं के बीच आयोजित की गई। इस आयोजन में करीब 130 स्कूली बच्चों ने भाग लिया। वन्यप्राणी संरक्षण के प्रति अपने विचारों को शब्दों एवं रंगों के माध्यम से कागज पर उकेरा एवं अभिव्यक्त किया। वन्यप्राणी संरक्षण सप्ताह के आयोजन में प्रति वर्ष की भांति इस वर्ष भी एक नया आयाम जोड़ते हुए केन्द्रीय कारागार रायपुर के बंदीजनों के बीच भी चित्रकला एवं निबंध प्रतियोगिता का आयोजन किया गया, जिसमें उत्साह 37 बंदियों द्वारा वन्यप्राणी संरक्षण का महत्व 'वन्यप्राणी एवं मानव द्वंद्व के कारण एवं निदान विषय पर निबंध एवं वन्यप्राणी मानव का सह अस्तित्व विषय पर चित्राकला में भाग लेकर अपने विचारों को चित्रों एवं शब्दों के माध्यम से अभिव्यक्त किया। इसके साथ ही गुरुवार की शाम को मरीन ड्राइव में वन्यप्राणियों पर आधारित फिल्म प्रदर्शन एवं पोस्टर डिस्प्ले किया गया। वन्यप्राणी संरक्षण सप्ताह आठ अक्टूबर तक मनाया जाएगा।