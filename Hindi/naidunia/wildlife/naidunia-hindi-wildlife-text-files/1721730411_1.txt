अमरवाड़ा रेंज के तहत आने वाले सिंगोडी सर्किल के नंदोरी गांव के आस पास पिछले कुछ दिनों से लोगों को खेतों के आस पास घूमते हुए एक तेंदुआ दिखाई दे रहा है। जिसको लेकर ग्रामीणों के बीच दहशत का माहौल बना हुआ है। तेंदुए की उपस्थित गांव सहित आस पास में होने के बाद वन विभाग के अधिकारियों को इसकी सूचना दी गई। सूचना मिलने पर पिछले चार दिनों से वन कर्मियों द्वारा तेंदुए की लोकेशन पता किया जा रहा है। लेकिन अब तक तेंदुआ दिखाई नहीं दिया। मजेदार बात तो यह है कि चार दिनों से तेंदुए का लोकेशन पता किए जाने के बाद भी पता होने के चलते बुधवार को भी नंदोरी गांव के लोगों ने तेंदुआ देखा। लेकिन विभाग के अधिकारी इस बात से साफ इंकार कर रहें है। इनका कहना है सूचना पर वन कर्मचारी लगातार तेंदुए की तलाश कर रहे हैं। साथ ही लोगों को सावधान रहने के निर्देश दे रहे है। पिछले चार दिनों से वन कर्मचारियों द्वारा की जा रही तेंदुए की तलाश के बाद अब तक तेंदुआ दिखाई नहीं दिया है- जागेश्वर दयाल उपाध्याय, रेंजर, अमरवाड़ा