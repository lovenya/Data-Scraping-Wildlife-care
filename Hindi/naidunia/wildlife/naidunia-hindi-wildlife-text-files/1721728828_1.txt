जिला मुख्यालय से लगभग 45 किमी दूर स्थित घंने वन ग्राम तौरेंगा, नागंझर, सांकरा, मुरमुरा, कुसुमपानी के साथ दर्जनभर ग्राम के लोग आदमखोर तेंदुए के आंतक से भयभीत थे। वह गांव के पालतू मवेशियों को एक के बाद एक शिकार बनाते जा रहा था। जिससे आए दिन ग्रामीण वन विभाग अमला के ऊपर आक्रोशित थे। दर्जनभर मवेशियों को बनाया शिकार अब तक मिली जानकारी अनुसार के तेंदुआ लगभग दर्जनभर से ज्यादा मवेशियों को अपना शिकार बना चुका है। इसी की शिकायत के बाद वन विभाग का अमला तेंदुए को जंगल से दूर खदेड़ने के लिए ग्रामीणों के साथ बीते एक माह से प्रयास कर रहा था। फिर भी उक्त आदमखोर तेंदुआ को दूर नहीं कर पाया। इसके बाद विभाग ने दो पिंजरा लगवाया था। पिंजरों का लगातार स्थान परिवर्तन किया गया। बीते कुछ रात्रि पूर्व वन विभाग के कर्मचारी गश्त में थे तब जतमई मार्ग पर सड़क किनारे तेंदुआ बैठा हुआ नजर आया। बचे शिकार के लालच में आया और फंसा दो पिजरों के अंदर बकरी को चारा बनाकर अलग-अलग स्थान पर प्रतिदिन रखा जा रहा था। इसी दरम्यान नाझर व कुसुमपानी के जंगल में पिंजरा रखकर वन विभाग इसकी निगरानी कर रहे थे। विभाग को सूचना मिली कि कुसुमपानी जंगल में रखे पिंजरे में तेंदुआ लगभग रात 11 बजे बकरी को देख आधा शिकार कर वापस चला गया। पुनः लगभग रात 2 बजे बकरी को शिकार बनाने के चक्कर में पिंजरे में स्वयं कैद हो गया। नंदनवन ले जाया गया तेंदुआ को पकड़ने के लिए वनपरिक्षेत्र अधिकारी रमन सोमावार समेत वन अमला लगातार सर्चिंग एवं निगरानी कर रहा थे। इसी के मद्देनजर आदमखोर तेंदुआ स्वयं पिंजरे में कैद हो गया। पिंजरे में कैद होने के बाद उछलकूद मचाने से तेंदुए का हल्की खरोंच आई है। उसे सुरक्षित रखने के लिए नंदनवन ले जाया गया। पहले आधा खाया फिर आया और कैद हो गया पिछले दिनों कुसुमपानी के नंद कुमार व उज्जाल कमार के बछड़े व बकरा का शिकार करने के बाद पांडुका परिक्षेत्र के रेंजर रमन सोमावार ने अपने विभाग के अधिकारियो व कर्मचारियों के साथ मिलकर वनों से घिरे ग्राम कुसुमपानी में पिंजरा लगाने की योजना बनाई। जिस रात पिंजरा लगाया गया उसी रात तेंदुआ आया पर सामने न आकर पीछे से बकरे को खिंचने का प्रयास किया। जिससे पिजरे में बंद बकरा बुरी तरह घायल हो गया। उसी शाम को वन विभाग ने दूसरा बकरा रखा। इस बार तेंदुआ बकरे के लालच में सामने से पिंजरे में घुसा और फंस गया। नहीं मान रहे थे ग्रामीण तेंदुआ को पिंजरे में फंसने की खबर जंगल में आग की तरह पूरे क्षेत्र में फैल गई और देखते ही देखते ग्रामीण उमड़ पड़े। वन विभाग ने लोगों को पिंजरे से काफी दूर रखा था। जिससे देखने आए ग्रामीणों को आशंका हुई कि तेंदुआ वास्तव में पकड़ा गया है कि नहीं। जिससे विभाग को मजबूर होकर तेंदुआ को दिखाना पड़ा। उसके बाद उड़नदस्ता गाड़ी में पिंजरे को डाल कर वन परिक्षेत्र पाण्डुका लाया गया। डीएफओ, एसडीओ, परिक्षेत्र अधिकारी ने चालान काट कर नंदनवन के लिए रवाना किया। ग्रामीणों ने कहा दूसरा है तेंदुआ तौरेंगा के कुछ लोगों का कहना है कि जिस तेंदुआ को हम लोगों ने देखा है वह पिंजरे में कैद हुआ तेंदुआ नहीं है। जिस तेंदुए ने हमारे जानवरों को शिकार बनाया था उसका आकार इस तेंदुआ से लगभग दोगुना और भयानक है। वहीं कुसुमपानी के ग्रामीणों का यह कहना है कि जंगल में तेंदुआ और भी है। जंगल में कुछ बधो (शावक) भी देखे हैं।