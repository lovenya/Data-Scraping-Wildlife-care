झारखंड राज्य के पांच नर दंतैल हाथियों का समूह 14 दिनों से अनूपपुर जिले के सीमा क्षेत्र में निरंतर बने हुए हैं। हाथी विचरण करते हुए चार से वन परिक्षेत्र अनूपपुर के दुधमनिया बीट अंतर्गत बांका गांव के वन क्षेत्र क्रमांक आरएफ 357 एवं 358 के मध्य दिनभर रहकर विश्राम कर रहे हैं। ये हाथी निरंतर तीन दिनों से देर शाम होते ही जंगल के समीप स्थित केकरपानी गांव के ग्रामीणों जो गांव के बाहर खेतों में कच्चे एवं पक्के घर बनाकर रह रहे हैं पर खाने की तलाश को लेकर निरंतर हमला कर रहे हैं। बताया गया गुरुवार की शाम सात बजे के लगभग चतुर सिंह के कच्चे मकान जिसमें एक दिन पूर्व भी हाथियों ने हमला किया था। यहां पुनः घुसकर घर के आगे एवं पीछे की दीवार तोड़ कर घर में रखें अनाज को बाहर निकालकर एवं बाड़ी में लगे केला एवं कटहल के फलों को निरंतर चार घंटे तक खाते रहे। इस बीच ग्रामीणों के हो-हल्ला करने पर चतुर सिंह के घर से निकलकर रास्ते में धान के थरहा को खाते हुए बेवा महिला सुरजिया बाई पति स्व मानसिंह के पक्के मकान का दरवाजा तोड़ा व बाड़ी में लगा केला खाने बाद कोमल पिता भागीरथी सिंह के मकान में तोड़फोड़ कर अंदर रखें आनाज को खाया व बाड़ी में लगे केला एवं कटहल के फलों को अपना आहार बनाया बनाते हुए निरंतर चार घंटों तक घर को घेर रखा। इस बीच हाथियों का दल बीच-बीच में दो-तीन भागों में बटता रहा है जो ग्रामीणों की गांव से बाहर निकालने के निरंतर प्रयास के बाद भी दबे पांव वापस सुबह होते ही बांका गांव के जंगल में जाकर विश्राम कर रहे हैं। इस बीच हाथियों के समूह ने दो-तीन बार ग्रामीणों को दौड़ाने का प्रयास भी किया है। वहीं वन विभाग के अधिकारी-कर्मचारियों के साथ ग्राम पंचायत दुधमनिया के सरपंच भवन सिंह एवं ग्राम पंचायत पंगना के पूर्व सरपंच सुधार सिंह एवं अन्य जनप्रतिनिधियों ने जिला प्रशासन एवं वन विभाग से हाथियों के समूह को आबादी वाले क्षेत्र से बाहर अन्य क्षेत्र में भेजे जाने की मांग किए जाने के बाद भी वन विभाग एवं अन्य प्रशासन द्वारा किसी भी तरह का उपाय न कर पाने के कारण ग्रामीण जन स्वयं खतरा मोल देकर हाथियों को गांव से बाहर खदेड़ने का प्रयास किया। जिसने वे एक बार पुनः सफल नहीं हो सके हैं। इस बीच दुधमनिया,केकरपानी,बांका, खोल ईया आदि गांव के ग्रामीण भयभीत स्थिति में पूरी रात अड़ोस-पड़ोस के पक्के मकानों की छतों में चढ़कर अपनी जान की सुरक्षा करने में लगे हुए हैं। शुक्रवार की शाम तीसरे दिन हाथियों का रुख किस और होगा पर ग्राम पंचायत के जनप्रतिनिधि, वन एवं पुलिस विभाग के अधिकारी हाथियों के समूह पर नजर बनाए रखते हुए हैं,आम जनता को हाथियों से दूर रहने व कच्चे मकानों में रहने वाले ग्रामीणों को सुरक्षित तरह से पक्के मकानों एवं पक्के मकानों की छतों में रहने की सलाह मुनादी के माध्यम से दे रहे हैं। वहीं दुधमनिया गांव में पटवारी द्वारा हाथियों के द्वारा ग्रामीणों के मकान,फसल नुकसानी का निरंतर सर्वेक्षण कर क्षतिपूर्ति प्रकरण बनाने की कार्यवाही में जुटा हुआ है। पांच हाथियों के समूह में दूसरे नंबर का कबरा कान वाला हाथी अक्सर आक्रमण करने की स्थिति में रहता है जो ग्रामीणों की भीड़ को नजदीक आते देख कर डराने के लिए दौड़ कर हमला करने का प्रयास करता है वहीं दल का सबसे छोटा आठ फीट के लगभग ऊंचाई का हाथी विगत 14 दिनों से निरंतर अलग-अलग तरह का कमाल करता दिखाई देता है जो अक्सर बड़े हाथियों द्वारा ग्रामीणों के कच्चे और पक्के मकानों के दरवाजे तोड़ने,घरों के अंदर घुस कर अंदर रखे अनाजों की बोरियों को सूढ से बाहर फेंक कर अपने अन्य साथियों को खाने के लिए देता है तथा शेष बचे अनाज की बोरियां फाड़कर यह हाथी स्वयं देर तक अकेले खाता रहता है जिससे वह अन्य चार हाथियों की आगे निकल जाने के बाद भी आधे घंटे बाद बाहर निकल कर चुपके से चलता है व साथियों के साथ मिल जाता है। वन विभाग के अधिकारी-कर्मचारी व ग्रामीण जनण इन दोनों हाथियों पर अक्सर नजर बनाए रखते हैं जिससे कि किसी भी तरह की घटना ना हो सके। छत्तीसगढ़ राज्य के मरवाही वन परिक्षेत्र की सीमा से अनूपपुर जिले के वन परिक्षेत्र जैतहरी के जंगल में पांच हाथियों के विचरण से ग्राम गोबरी में किए गए नुकसान से प्रभावित परिवारों से शहडोल संसदीय क्षेत्र की सांसद हिमाद्री सिंह मिली तथा हर संभव मदद दिलाने की बात कही उन्होंने ग्राम गोबरी के प्रभावित परिवार, कामता प्रसाद राठौर, धनीराम सिंह, कलावती, नान बाबू सिंह, फूलमती,दिलीप कोल, महेश राठौर, कुसुम राठौर, मुन्नालाल कोल, राम चरण राठौर घर पहुंचकर जंगली हाथियों द्वारा किए गए नुकसान का जायजा लिया। इस मौके पर जिला पंचायत की उपाध्यक्ष,अनुविभागीय दंडाधिकारी जैतहरी,जनपद पंचायत जैतहरी के मुख्य कार्यपालन अधिकारी सहित स्थानीय जनप्रतिनिधि व संबंधित अधिकारी उपस्थित थे। एसडीएम जैतहरी श्रीमती अंजलि द्विवेदी ने सांसद को अवगत कराया की जंगली हाथियों के विचरण की जानकारी प्राप्त होने पर तत्काल ही मौके पर राजस्व, वन, पुलिस तथा पंचायत एवं ग्रामीण विकास विभाग के अमले द्वारा जायजा लिया जा रहा है तथा प्रभावितों को राहत राशि प्रदान करने के लिए आवश्यक कार्यवाही सुनिश्चित की गई।