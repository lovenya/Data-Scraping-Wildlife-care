कूनो में चीतों के लिए विशेष बाड़ा भी बनकर तैयार है। नामीबिया और दक्षिण अफ्रीका से प्रोजेक्ट चीता के तहत चीते भारत लाए जा रहे हैं प्रधानमंत्री नरेन्द्र मोदी का जन्मदिन खास अंदाज में मनने वाला है। क्योंकि प्रधानमंत्री के जन्मदिन के अवसर पर चीतों कूनो में लाए जा रहे हैं, इसलिए पीएम भी कूनो आ रह हैं। मंगलवार को अफ्रीका के चार सदस्यी दल मिशेल पीएफब, एमफो तजियान, निसानी मखुबेल, डा. डेविड म्मिर मैन कूनो पहुंचे। दल के सदस्यों ने दोपहर को कूनो पहुंचकर तैयारियों का जायजा लिया। दल ने खुली जिप्सी गाड़ी में घूमकर चीतों के लिए बनाए गए बाड़े और पालपुर गढ़ी में बनाए जा रहे हेलीपैड को देखा। उनके साथ वन्यप्राणी संस्थान देहरादून के डीन डा. यादवेंद्र सिं, विक्रम सिंह झाला, राष्ट्रीय बाघ संरक्षण प्राधिकरण के उप महानिरीक्षक डा. राजेंद्र गारावाड भी उपस्थित रहे। ये दल दो दिन तक कूनो में रूकेगा और बारिकी से तैयारियों का जायजा लेगा। इसके अलवा प्रधानमंत्री के दौरे की अधिकृत घोषणा होने के बाद कलेक्टर शिवम वर्मा सहित प्रशासनिक अमला भी कूनों में पहुंचकर तैयारियों में जुट गया है। कमिश्नर ने देखा हेलीपैड का कामः संभागायुक्त आशीष सक्सेना द्वारा श्योपुर जिले के कूनो नेशनल पार्क में दक्षिण अफ्रीका-नामिबिया से लाए जा रहे चीतो की शिफ्टिंग व्यवस्था का जायजा लिया गया। इस अवसर पर कलेक्टर शिवम वर्मा, अपर कलेक्टर टीएन सिंह, एसडीएम लोकेन्द्र सरल आदि अधिकारी उपस्थित थे। संभागायुक्त सक्सेना ने कूनो नेशनल पार्क पहुंचकर चीतो के लिए बनाए गए गये बाड़े तथा अन्य व्यवस्थाओं के संबंध में जायजा लेते हुए कलेक्टर शिवम वर्मा से चर्चा की एवं संबंधित अधिकारियों को आवश्यक दिशा-निर्देश दिए। उन्होंने कराहल में बन रहे हैपीलेड की तैयारियों का जायजा भी लिया। 11 को आएंगे मुख्यमंत्री और केंद्रीय वन मंत्रीः आगामी 17 सितंबर को प्रधानमंत्री नरेन्द्र मोदी के आने की तैयारियों और नामीबिया एवं दक्षिण अफ्रीका से लाए जाने वाले चीतों को लेकर कूनो में की जा रही व्यवस्थाओं का जायजा लेने के लिए मुख्यमंत्री शिवराज सिंह चौहान एवं पर्यावरण एवं वन मंत्रालय भारत सरकार के मंत्री भूपेंद्र सिंह यादव 11 सितंबर को श्योपुर आ सकते हैं। इसके अलावा मप्र शासन के वन मंत्री विजय शाह के 9 सितंबर को श्योपुर आने की संभावना है। 500 हेक्टेयर में एक बाड़ा बनायाः कूनो नेशनल पार्क में चीतों के लिए 500 हेक्टेयर में एक बाड़ा बनाया गया है। जिसमें 10 अलग-अलग कंपार्टमेंट हैं। चीतों के लिए कूनो नेशनल पार्क तैयार हैं। चीतों को फिर से बसाने के लिए देश के सबसे बेहतर पर्यावास में से यह एक है। इसमें चीतों के लिए अच्छे शिकार की सुविधा भी मौजूद है, क्योंकि यहां हिरण, चिंकारा, नीलगाय, सांभर, लंगूर एवं चीतल बड़ी तादाद में है। देश में 70 साल बाद आएंगे चीतेः भारत में चीते विलुप्त हो चुके हैं। अफ्रीका से चीतों को वापस देश में बसाने के लिए सबसे उपयुक्त कूनो पालपुर नेशनल पार्क को चुना गया। 70 साल बाद चीतों की फिर से वापसी होगी। भारत में आखिरी बार 1950 में चीता छत्तीसगढ़ राज्य में देखा गया था। इसके बाद ये देश में कहीं नजर नहीं आए। सरकार ने चीता दिखाने वाले को 5 लाख रु. का इनाम भी रखा था। लेकिन चीता कभी किसी को नजर ही नहीं आया 748 वर्ग किमी में फैला है कूनो-पालपुर पार्कः कूनो-पालपुर नेशनल पार्क 748 वर्ग किलोमीटर में फैला है। यह 6 हजार 800 वर्ग किमी क्षेत्र में फैले खुले वन क्षेत्र का हिस्सा है। चीतों को लाने के बाद उन्हें साफ्ट रिलीज में रखा जाएगा। दो से तीन महीने बाड़े में रहेंगे। ताकि वे यहां के वातावरण में ढल जाए। इससे उनकी बेहतर निगरानी भी हो सकेगी। चार से पांच वर्ग किमी के बाड़े को चारों तरफ से फेंसिंग से कवर किया गया है।