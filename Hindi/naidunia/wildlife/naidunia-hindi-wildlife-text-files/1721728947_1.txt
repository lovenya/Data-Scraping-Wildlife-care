तीन वन्य जीवों की मौत के जो मामला सामने आए हैं उसमें पहला मामला 17 जुलाई का है। खरसिया वन परिक्षेत्र के बिंझकोट जंगल में एक मादा कोटरी की संदिग्ध परिस्थिति में मौत हुई। सूत्रों की माने तो मादा कोटरी के शरीर पर धारदार हथियार के चिन्ह देखे गए हैं, इससे स्पष्ट है कि इस मादा कोटरी का शिकार किया गया है। दूसरा मामला 19 जुलाई की रात का तमनार वन परिक्षेत्र के अंतर्गत सामारूमा जंगल का है। यहां से एक चीतल भटकर मार्ग में पहुंचा जहां इसकी मौत एक सड़क हादसे में हो गई। माना जा रहा है कि चीतल भोजन की तलाश से वन से भटक गया था। जिस तरह से वनों से निकलकर वन्य जीव भोजन की तलाश में भटकने को मजबूर हैं यह उनके लिए मौत का सबब बनता जा रहा है। वहीं तीसरी मौत 21 जुलाई को सारंगढ़ वन परिक्षेत्र में एक चीतल की मौत रहस्मय तरीके से हो गई। उक्त तीनों मामलों में वन विभाग द्वारा गुपचुप तरीके से कार्रवाई करते हुए मामले को ठंडे बस्ते में डाल दिया। तीनों वन्य जीवों की मौत को सामान्य व स्वाभाविक मौत बताया गया है। एक मामले में सड़क दुर्घटना की वजह से मौत हुई है, वहीं दो की मौत कुत्तों की वजह से हुई है। इस मामले में एसडीओ व अन्य अधिकारी पूरी छानबीन के पश्चात आश्वस्त हुए हैं। यदि शिकार का कहीं से भी मामला परिलक्षित होता तो निश्चित तौर पर शिकारियों पर शिकंजा कसा जाता। आरके पांडेय डीएफओ, रायगढ़