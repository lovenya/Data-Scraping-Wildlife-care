लालबर्रा वन परिक्षेत्र अधिकारी नितिन पवार ने बताया कि रविवार को वन विभाग को सूचना मिली थी कि सोनेवाली चिखलाबड्डी मार्ग पर एक बाघ मृत पड़ा है। सूचना मिलने पर मौके पर पहुंचकर वन विभाग की टीम ने जांच पड़ताल की है, साथ ही पंचनामा कार्रवाई कर नियम अनुसार पीएम कराकर बाघ का अंतिम संस्कार कर दिया। फिलहाल इसे आपसी संघर्ष का नतीजा माना जा रहा है। एक माह में दूसरी घटनाः रट्टा में करंट से बाघ के शिकार के बाद आपसी संघर्ष में बाघ की मौत एक नया मामला सामने आने से जिले के जंगल में अब तक दो बाघों की मौत दर्ज हो चुकी है। फैक्ट फाइलः -रविवार को सुबह सोनेवानी-चिखलाबड्डी के जंगल में मृत दिखा बाघ। -मृत बाघ की उम्र करीब 18 माह बताई जा रही है। -मौत की वजह आपसी संघर्ष है। -मृत बाघ का शव 12 घंटे के भीतर का बताया जा रहा है। -पेंच पार्क के डाक्टर व दो स्थानीय डाक्टरों ने किया पीएम। वर्जन- सोनेवानी-चिखलाबड्डी के जंगल में एक अवयस्क बाघ मृत मिला है। उसकी मौत की वजह आपसी संघर्ष है। उसके शरीर पर हिंसक वन्य प्राणी से सघर्ष के दौरान आए चोट के निशान दिख रहे हैं। इसकी चलते उसकी मौत हुई है।विवेचना की मंशा से उसका पीएम कराया गया है। बाघ का नियम अनुसार अंतिम संस्कार कर दिया गया है। एनके सनोड़िया,सीसीएफ बालाघाट