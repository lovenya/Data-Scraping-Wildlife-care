नए मेहमान आने और किराया बढ़ने से बढ़ी आमदनी चिड़ियाघर में नए मेहमान लाए जा रहे हैं। सोमवार को मादा हिप्पो इंदौर से यहां लाया गया। इसके पहले भी अन्य वन्य प्राणी व पक्षी लाए गए। पीपीपी आधार पर चिड़ियाघर में वाटरबोट और बाल रेल की भी सौगात दी गई है। हर दिन औसतन दो हजार लोग चिड़ियाघर पहुंचते हैं। इससे आय में तेजी से बढ़ोतरी हुई है। चार किलोमीटर दूर नए चिड़ियाघर का प्रस्ताव प्रदेश में ग्वालियर सहित 5 शहरों में नए चिड़ियाघर के प्रस्ताव राज्य सरकार ने मंजूर किए हैं। नगर निगम प्रशासन ने जिले में गुढ़ा के आगे चिरवाई रोड पर बसे स्कूलों के पीछे राजस्व व वन भूमि को इसके लिए उपयुक्त पाया है। वहां घने जंगल नहीं हैं। इसलिए वन्य प्राणियों के केज सहित अन्य निर्माण के लिए पेड़ों को काटने की जरूरत नहीं पड़ेगी। रेलवे व एयरपोर्ट की भी आपत्ति नहीं है। जगह भी शहर से मात्र 4 किलोमीटर दूर है। इसलिए सैलानियों का वहां आसानी से आना-जाना हो सकेगा। वन्य प्राणियों व पक्षियों को प्राकृतिक वातावरण भी मिल सकेगा। योजना के तहत वहां व्हाइट सफारी भी बनाई जा सकेगी। पार्किंग की भी समस्या नहीं होगी। ज्यादा क्षेत्र होने से सैलानियों के लिए भी यह आकर्षण का केन्द्र रहेगा। अधिकारियों का कहना है कि वहां हाथी, चिंपेंजी, गेढ़ा हाथी, जिर्राफ जैसे वन्य प्राणी भी बसाए जा सकेंगे। इसके लिए केन्द्रीय चिड़ियाघर को प्रस्ताव भेज दिया है। उससे हरीझंडी मिलते ही डीपीआर तैयार कराई जाएगी। वर्तमान चिड़ियाघर में बनेगा पार्क वर्तमान चिड़ियाघर फूलबाग के पास 8 हैक्टेयर में फैला है। यह 1902 में बना और 1922 से सही रूप में संचालित हो सका। 1964 में इसे केन्द्रीय चिड़ियाघर ने मान्यता दी। वर्तमान में चिड़ियाघर में 520 वन्य प्राणी व पक्षी हैं। नए स्थान पर चिड़ियाघर शिफ्ट होने से फूलबाग के चिड़ियाघर की जमीन को पार्क के रूप में विकसित किया जाएगा। यह सबड़े बड़ा पार्क होगा। हम प्रयास करेंगे चिड़ियाघर का आकर्षक बढ़ता जा रहा है। इसके विस्तार के लिए निगम प्रशासन ने जमीन देख ली है। इसके बदले वन विभाग को दूसरी जगह जमीन देना पड़ेगी। सरकार स्तर पर हम इसके लिए प्रयास करेंगे - माया सिंह, नगरीय विकास एवं आवास मंत्री जरूरी है जमीन चिड़ियाघर की आमदनी में बढ़ोतरी हुई है। सैलानी भी बढ़ रहे हैं। बढ़ते आकर्षक को देखते हुए हमने गुढ़ा के आगे जमीन तय कर ली है। मंत्री ने भी हमें जमीन दिलाने का भरोसा दिलाया है - विनोद शर्मा, निगमायुक्त