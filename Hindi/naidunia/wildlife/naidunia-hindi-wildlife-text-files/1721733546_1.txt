लेमरू वन परिक्षेत्र में भालू की मौत सनसनी फैल गई है। बुधवार की सुबह ग्रामीणाें ने भालू के शव को सड़क किनारे पड़े हुए देखा। ग्रामीणों ने इसकी सूचना वन विभाग के कर्मचारियों को दी। इस पर विभाग ने जांच शुरू कर दी है। इन दिनों जंगल में करील निकालने का काम जोरों पर है। बांस की कोमल कोपलों को भी भालू खाकर अपनी भूख मिटाता है। करील का सुरक्षित रखने के लिए बांस के बाड़ के पास जाल बिछा दिए रहते हैं। ऐसे में आशंका व्यक्त की जा रही है कि जाल में फंसे भालू को करील निकालने वालों ने मारकर फेंक दिया होगा। बहरल मामले की जांच की जारी है। पोस्मार्ट के बाद ही वास्तवितकता सामने आ सकेगा। सांप काटने से जमीन में सो रही महिला की मौत ग्राम लाद में निवासरत एक महिला की जहरीले सांप के काटने से मौत हो गई। बताया जा रहा है कि महिला रात में खाना खाकर जमीन में ही बिस्तर बिछा कर सो गई थी। इस दौरान करैत सांप ने उसे काट लिया। पति को जैसे ही इसकी जानकारी हुई, तो वह पत्नी को चार पहिया वाहन में बिठाकर पोड़ी के सामुदायिक स्वास्थ्य केंद्र ले गया। जहां प्राथमिक उपचार के बाद उसे मेडिकल कालेज जिला अस्पताल रेफर कर दिया गया। यहां अस्पताल में एक दिन महिला का उपचार किया गया, इसके बाद भी महिला की जान नहीं बचाई सकी और उसकी मौत हो गयी। मृतका के तीन बच्चे हैं, उनके सिर से अब मां का साया उठ गया है।