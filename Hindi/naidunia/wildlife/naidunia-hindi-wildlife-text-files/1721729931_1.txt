वन विभाग के वन्यप्राणी मुख्यालय ने फील्ड डायरेक्टरों को निर्देश जारी कर दिए हैं। साथ ही आगामी दिनों में बारिश की संभावना को देखते हुए उन्हें तारीख में बदलाव की अनुमति भी दे दी है। प्रदेश में इस बार औसत से ज्यादा बारिश हुई है। इस कारण नेशनल पार्कों में कच्चे रास्तों को खासा नुकसान हुआ है। जिन्हें सुधारने में 15 से 25 दिन का समय लग सकता है। एक अक्टूबर को पर्यटन शुरू होने के बाद भी फील्ड डायरेक्टर इन क्षेत्रों को पर्यटकों के लिए बंद रख सकते हैं। वहीं तेज बारिश होने की स्थिति में पूरी तरह से पर्यटन रोक सकते हैं।