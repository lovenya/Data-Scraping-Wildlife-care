वनपाल गुलाब सिंह परिहार ने बताया कि डुमना गधेरी रोड पर सुबह नौ बजे मगरमच्छ होने की सूचना मिली थी। मगरमच्छ की लंबाई करीब 10 फीट और वजन करीब पौने दो क्विंटल संभावित है। संभवत: मगरमच्छ शिकार और पानी की तलाश में आबादी वाले क्षेत्र के करीब पहुंचा होगा। जिसे रेस्क्यु टीम के रत्नेश आठ्या, शनि अहिरवार, कुंअर लाल यादव, शैली वर्षे के सहयोग से बड़ी मशक्कत के पकड़ा और पास के खंदारी जलाशय में छोड़ दिया। मगरमच्छ के पकड़े जाने के बाद ग्रामीणों ने भी राहत की सांस ली। वन विभाग के अनुसार बीते दिनों हुई अच्छी वर्षा के बाद खंदारी और परियट जलाश्य का जल स्तर बढ़ गया है। इसमें रहने वाले मगरमच्छ रास्ता भटक कर शिकार की तलाश में पास के रहवासी क्षेत्रों में पहुंच रहे हैं। हालांकि अभी तक किसी मगरमच्छ द्वारा किसी को नुकसान पहुंचाने की सूचना नहीं मिली है। उल्लेखनीय है कि जबलपुर के परियट और खंदारी जलाशय में बड़ी संख्या में मगरमच्छ पाए जाते हैं। जो धूप सेकने और शिकार की तलाश में कई बार बाहर आ जाते हैं।