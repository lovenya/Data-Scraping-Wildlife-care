धर्म के नाम पर बांटना ही बीजेपी का काम करही। भाजपा का विकास से दूर दूर तक कोई नाता नहीं है। न ही किसानों के हितों की चिंता। सिर्फ धर्म के नाम पर लोगों को बांटना ही भाजपा का काम है। यह बात विधायक डा. विजयलक्ष्‌मी साधौ ने होली मिलन समारोह के दौरान उपस्थित किसानों व कार्यकर्ताओं से कही। उन्होंने ने कहा कि कमलनाथ सरकार के समय हमने किसानों के लिए करोड़ों रुपये की ऋण राशि माफ की थी। किंतु शिवराज सरकार किसानों से छलावा कर रही है। दिल्ली से आए पीयूष बाबेला ने उपस्थित कार्यकर्ता को कांग्रेस का इतिहास बताया और प्रमाण के साथ प्रस्तुति दी कि भाजपा किस तरह से झूठ का पुलिंदा फैलाकर लोगो को भ्रमित कर रही है। अथितियों ने महेश्वर विधानसभा कांग्रेस के ब्लाक महेश्वर, गुलावड, करही व बलवाड़ा के पदाधिकारियोंको नियुक्ति पत्र प्रदान किए। बहेगांव के 15 व कवाणा के दो युवाओं ने कांग्रेस की सदस्यता ग्रहण की। महेश्वर ब्लाक अध्यक्ष सबलसिंह पटेल, गुलावड अध्यक्ष शिवराम पाटीदार, बलवाड़ा अध्यक्ष विमल दांगी, ज्ञानचंद पाटीदार, गजराजसिंह पटेल, नारायण मुकाती, रत्नदीप मोयदे, आशाराम ठाकुर, सोहन शाह, डा. अश्विन बिल्लोरे, सूरज वर्मा, यशवंत तंवर आदि मौजूद थे। संचालन राजेंद्र जाट ने किया। आभार करही नगर अध्यक्ष दिनेश वर्मा ने माना। तवर संगठन मंत्री नियुक्त मंडलेश्वर। जिला कांग्रेस कमेटी ने नगर के व्यवसायी यशवंत तंवर को महेश्वर ब्लाक कांग्रेस कमिटे का संगठन मंत्री नियुक्त किया है। तंवर ने कहा कि संगठन को मजबूती प्रदान करने के लिए बेहतर कार्य करेंगे।