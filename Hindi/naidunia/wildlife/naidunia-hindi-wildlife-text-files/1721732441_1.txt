छह हजार हेक्टेयर में बनेगा शहर के समीप चोरल और बड़वाह में सघन वन क्षेत्र है जहां तेंदुए की तो खासी संख्या है ही साथ ही बाघ के भी चिन्ह यहां नजर आए हैं। इसके अलावा कई प्रजाति के पक्षी यहां हैं। इस वन्य क्षेत्र में सैकड़ों प्रजातियों की वनस्पति है जो वन्यजीवों के लिए उपयुक्त है। वन विभाग ने इस क्षेत्र को अभयारण्य के रूप में विकसित करने की योजना बना ली है। योजना के मुताबिक करीब छह हजार हेक्टेयर में अभयारण्य विकसित किया जाएगा। यहां ऐसा प्राकृतिक वास विकसित किया जाएगा जिसमें अन्य वन्य प्राणियों को भी लाया जा सके। डेढ़-दो वर्ष लगेंगे इंदौर वन विभाग के डीएफओ नरेंद्र पंडवा के अनुसार इस अभयारण्य के लिए छह हजार हेक्टेयर का क्षेत्र चिह्नित किया जाएगा। इस स्थान को प्राकृतिक पर्यावास के रूप में भी विकसित करना है ताकि भविष्य में और भी वन्य प्राणियों को यहां लाया जा सके। स्वीकृति मिलने के बाद डेढ़-दो वर्ष में अभयारण्य बना दिया जाएगा। यह होगा लाभ - क्षेत्र की फेंसिंग लग जाने से वन्य प्राणी आवासीय क्षेत्र में नहीं आ सकेंगे जिससे वे भी संरक्षित रहेंगे। - वन्यजीवों के आवासीय क्षेत्र में नहीं आने से लोग भी सुरक्षित रहेंगे। - पर्यटन को भी मिलेगा बढ़ावा। - पर्यटकों के आने से आसपास के गांवों में भी होगा विकास। - जंगल भी सुरक्षित रहेंगे। Koo App #WorldWildLifeDay पर लुप्तप्राय प्राणियों व वनस्पतियों के संरक्षण का संकल्प लें और इस पुनीत ध्येय की प्राप्ति के लिए साथ कदम बढ़ायें। View attached media content - Shivraj Singh Chouhan (@chouhanshivraj) 3 Mar 2022