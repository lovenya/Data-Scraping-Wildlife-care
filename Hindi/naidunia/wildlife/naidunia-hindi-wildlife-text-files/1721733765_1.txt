कोरबा (नईदुनिया प्रतिनिधि)। मानसनगर नगर निवासी महेंद्र कुमार दिवार के घर के चालू बिजली बोर्ड के के अंदर करैत सांप घुस गया था। सूचना मिलने पर पहुंचे सर्प मित्र टीम ने सांप को रेस्क्यू कर बाहर निकाला और सुरक्षित स्थान पर छोड़ा। सांप कहीं भी अपना डेरा डाल सकते हैं, यह बात तब और भी स्पष्ट हो गई जब सर्प मित्र लोकेश राज चौहान को सूचना मिली कि इलेक्ट्रिक स्विच बोर्ड में सांप छुपा है। मानस नगर निवासी महेंद्र कुमार के इस सूचना पर लोकेश तत्काल उसके घर पहुंचे। करैत प्रजाति को दो फीट लंबा सांप बोर्ड में दुबके बैठा था। सर्प मित्र ने पकड़ कर बाहर निकाला और सुरक्षित स्थान में छोंड़ा। कोरबा (नईदुनिया न्यूज)। वन मंडल कोरबा अंतर्गत कुदमुरा रेंज में सक्रिय 37 हाथियों के दल में से 26 हाथी बीती रात दल से अलग होकर पड़ोसी धरमजयगढ़ क्षेत्र की ओर रुख कर गए हैं। जबकि 11 हाथी अभी भी रेंज के अमलडीहा गांव के जंगल में मौजूद है। बड़ी संख्या में हाथियों के अन्यत्र जाने से यहां वन अमले ने राहत महसूस की है। हालांकि हाथियों के पुन: वापस लौटने की संभावना को देखते हुए अमला सावधानी बरत रहा है। उधर कटघोरा वन मंडल के एतमानगर, केंदई तथा पसान रेंज में हाथियों का तीन दल गुरसिया, खुरूपारा, तथा बनिया सर्किल के सरमा में विचरण कर रहा है। हाथियों के इन दलों ने अभी कोई बड़ा नुकसान नहीं किया है, लेकिन रास्ते में चलते समय कुछ खेतो में खड़े धान की फसल को नुकसान पहुंचा दिया है। हाथियों के तीन रेंज के 3 अलग-अलग जगहों पर होने से वन विभाग की परेशानी बढ़ गयी है, क्योंकि अलग-अलग स्थानों पर वन अमले को निगरानी करनी पड़ रही है।