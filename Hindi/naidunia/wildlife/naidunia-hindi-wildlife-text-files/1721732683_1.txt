चिड़ियाघर में सफेद बाघिन रागिनी ने जुलाई में तीन शावकाें काे जन्म दिया था। इनमें से एक तीन रंग का था। ऐसा शावक दुनिया में कहीं भी नहीं है। इस कारण इस शावक की चर्चा दुनियाभर में हुई थी। मगर थाेड़े अंतराल में दाे शावकाें की माैत हाे गई थी। दाे रंग वाला एक शावक जीवित था, जिसे लेकर बाघिन बाड़े में एक बड़े पाइप में बनाई गई कृत्रिम गुफा में चली गई थी। इस पाइप का दर्शकाें की ओर का सिरा बंद है, इसलिए अंदर क्या है यह पता नहीं चल रहा। शुरुआत में बाघिन लगातार गुफा से अंदर-बाहर हाेती थी। मगर पिछले कुछ समय से वह गुफा से दूर ज्यादा वक्त बिता रही है। आमताैर पर बाघिन कम उम्र के शावक काे छाेड़कर दूर नहीं जाती। गत माह एक सांप जब शावक की ओर आया था ताे बाघिन की दहाड़ सुनकर भाग गया था। वहीं शावक भी नटखट हाेते हैं और यहां-वहां उछलकूद करते हैं। मगर एक माह का हाेने के बाद भी वह पाइप से बाहर नहीं निकल रहा है। चिड़ियाघर प्रभारी डा. उत्तम यादव के अनुसार शावक लंबे समय से बाहर नहीं आया है। मगर वह जीवित है और एक-दाे बार दिखाई दिया है। बाघिन भी बार-बार पाइप के अंदर जाती है।