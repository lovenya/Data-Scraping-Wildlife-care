सूची में वर्ष 2000 से पहले नियुक्त सभी अफसरों के नाम हैं। नौकरशाही को दुरस्त करने मोदी सरकार ने ऐसे अफसरों की छुट्टी करने का निर्णय लिया है, जो काम के प्रति निष्ठावान नहीं या कार्य करने की अपेक्षित क्षमता नहीं। केंद्र सरकार ने सभी राज्यों से अखिल भारतीय सेवा (आईएएस, आईपीएस और आईएफएस) अफसरों के परफार्मेंस का रिव्यू कर रिपोर्ट भेजने को कहा था। सूत्रों के मुताबिक प्रदेश से आईएएस और आईपीएस अफसरों की सूची भेजी जा चुकी है, लेकिन आईएफएस का मामला अटका है। इस मामले में केंद्र सरकार से रिमाइंडर भी आ चुका है, लेकिन अफसरों ने सिंहस्थ में व्यस्तता बता दी है। ये कमेटी मुख्य सचिव की अध्यक्षता में गठित होना है। शासन को ये करना है मोदी सरकार के निर्णय के मुताबिक 15 व 25 साल की सेवा पूरी करने और 50 साल की उम्र पूरी कर चुके अफसरों का परफार्मेंस देखा जाना है। ऐसे अफसरों को देखा जाना है जिनकी पदोन्नति 5 साल या उससे ज्यादा समय से अटकी है। जिन अफसरों को कुछ साल से वार्षिक वेतनवृद्धि नहीं मिली है, वे भी इसके दायरे में हैं। कमेटी को ऐसे अफसरों की सूची विशेष रिमार्क के साथ भेजना है जिनके खिलाफ विभिन्न तरह के मामले चल रहे हैं। इन पर गिर सकती है गाज वीएस होतगीः 1994 बैच के होतगी अभी तक डीएफओ हैं। साथ के अफसर मुख्य वनसंरक्षक बन चुके हैं। इनकी एसीआर भी खराब है और दो बार निलंबित भी हो चुके हैं। भृत्य से मारपीट के बाद वन मुख्यालय से हटाए गए थे। राज्य वन अनुसंधान संस्थान जबलपुर भेजे जाने के बाद भी उनकी शिकायतें लगातार मिल रही हैं। गुरुप्रसाद वर्माः वाइल्ड लाइफ मुख्यालय में पदस्थ वर्मा 1985 बैच के हैं। साथ के अफसर एपीसीसीएफ बन चुके हैं। जयपुर में पासपोर्ट अधिकारी रहते हुए निलंबित हो चुके हैं। उनके कार्यकाल में सीबीआई ने फर्जी पासपोर्ट बनाने वालों का रैकेट पकड़ा था। देवेश कोहलीः अनुसंधान-विस्तार शाखा में पदस्थ 1984 बैच के कोहली अब तक डीएफओ बने हुए हैं। इनके साथ के अफसर भी एपीसीसीएफ बन चुके हैं। भेज दी सूची विभाग से अफसरों की सूची शासन को भेज दी गई है। कमेटी का गठन होते ही नाम केंद्र को भेज दिए जाएंगे। -नरेंद्र कुमार, वन बल प्रमुख