जिले में हो चुकी है बाघिन की हत्या जिले में पूर्व में बाघिन की हत्या हो चुकी है। इस घटना के बाद विभाग ने कई प्रकार की सुरक्षा करने का दावा किया था। लेकिन ट्रैप कैमरा जैसे सुरक्षा उपाय पर भी ध्यान नहीं दिया जा रहा है। विदित हो कि भोरमदेव अभयारण्य कान्हा नेशनल पार्क और अचानकमार अभयारण्य के बीच से विचरण क्षेत्र भी है और कान्हा से लगे होने के कारण वन्य पशु भोरमदेव अभ्यारण क्षेत्र आते-जाते रहते हैं. बाघ-बाघिन भी अक्सर दिखाई दे जाते हैं। कबीरधाम जिले के वनांचल क्षेत्रों में अनेक प्रकार के वन्यप्राणी विचरण करते नजर आ जाते हैं। सबसे पहले कबीरधाम जिले के क्षेत्र तरेगांव जंगल में वर्ष 2001 में पहला बाघ देखा गया था, वहीं एक बार फिर वनांचल क्षेत्र में बाघ व बाघिन की दहाड़ सुनने को मिल रही है। वन्य प्राणियों की आवागमन, उसी क्षेत्र में लगा है ट्रैप कैमरा बताया जा रहा है कि इन ट्रैप कैमरे वर्ष 2014 के बाद ज्यादा की संख्या में लगाए गए थे। वर्ष 2018 में इन्हीं में से एक ट्रैप कैमरा में जंगली जानवर दिखाई दिए थे। लेकिन अब सही मानिटरिंग नहीं हो रही है। वन विभाग की ओर से ज्यादातर ऐसे स्थानों का चयन किया जाता है जहां वन्य प्राणियों की आवागमन होने का अंदेशा रहता है, उस स्थान पर ट्रेप कैमरा लगाकर रखा गया था। बाघ-बाघिन के लिए वनांचल का यह क्षेत्र अनुकूल है। बताया जाता है कि ज्यादातर इस मौसम में इनका आवागमन बना रहता है। वातावरण अनुकूल होने के कारण यहां मैटिंग के लिए भी पहुंचते हैं, जो लगभग एक दिन में लगभग 80 किलोमीटर का सफर आसानी से तय कर लेते हैं। ट्रैप कैमरे से की गई बाघों की गणना बीते वर्ष अगस्त में राज्य में बाघों की गणना को लेकर वन विभाग ने तैयारी शुरू की थी। पहली बार वन विभाग ट्रैप कैमरे से बाघों की गणना करने वाला था। जिले के कई वनांचल में क्षेत्रों में ट्रैप कैमरा नहीं है, ऐसे में अनुमान लगाया जा सकता है कि कैसे बाघों की गणना हुई होगी। दूसरी ओर बताया जा रहा है कि जिले के जंगलों मे बाघों की उपस्थिति हमेशा नहीं रहती। कान्हा पार्क से ये कभी-कभार जिले में प्रवेश करते हैं। मुनादी कर किया गया सचेत कबीरधाम डीएफओ, चूड़ामणि सिंह ने कहा-पंडरिया के जंगल में बाघ पदचिन्ह मिले हैं। ग्रामीणों के द्वारा भेंड़ और बछड़े के शिकार का दावा किया जा रहा है, लेकिन विभाग को किसी की जानवर की बाडी नहीं मिली है, फिर भी ऐहतियातन आसपास के गांवों में मुनादी कर लोगों को सचेत किया गया है। मौके पर विभाग की टीम को भेजा गया था। इस मामले में लगातार जानकारी ले रहे हैं।