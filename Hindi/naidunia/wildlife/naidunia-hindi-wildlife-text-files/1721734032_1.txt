नईदुनिया न्यूज कोरबा: जब जान पर बन आती है तो पूरी ताकत जूझना व्यक्ति की मजबूरी हो जाती है। ऐसी ही स्थिति से ग्राम अमलीकुंडा के एक ग्रामीण को गुजरना पड़ा जब शौच से वापस लौटते समय उसका आमना सामना तेंदूए से हो गया। पसान वन परिक्षेत्र के ग्राम गोकुंडा तनेरा में यह घटना सामने आई है। ग्राम अमलीकुंडा निवासी बजरु उरांव शौच के लिए पास के नर्सरी में गया हुआ था। वापस लौटते समय अचानक उसका सामना तेंदुआ से हो गया। दोनो एक दूसरे से भिड़ग गए। इस दौरान बजरू ने जोर -जाेर से चीख पुकार शुरू कर दी। उसकी आवाज सुनकर आस पास के ग्रामीण मौके पर पहुंच गए। लोगो को अधिक संख्या में एक साथ देख कर तेंदुआ भाग खड़ा हुआ। तब तक ग्रामीण बुरी तरह से घायल हो गया । लोगों की सहायता से उसे जिला मेडिकल कालेज अस्पताल में भर्ती किया गया जहां उसका उपचार जारी है। इस घटना के बाद वन विभाग आस पास के क्षेत्र में मुनादी कर लोगों को तेंदुए से सतर्क रहने के लिए कहा है।