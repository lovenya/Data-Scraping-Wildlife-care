वन विभाग के रिकॉर्ड से स्पष्ट हो चुका है कि यहां शेर ने इनते वर्षों में किसी पर हमला नहीं किया। गांव से थोड़ी ही दूर स्थित अन्य गांवों में शेरों के शिकार की कई घटनाएं सामने आ चुकी हैं। मियावडला गांव में शेरों का आवागमन सामन्य बात है। फिर भी वह गांव के लोगों या पशुओं पर हमला नहीं करता। गांव के लोग इसे ईश्वरीय शक्ति ही मानते हैं। इसका वैज्ञानिक कारण वनजीव विशेषज्ञों के लिए खोज का विषय है। गांव की गलियों में शेरों का झुंड अक्सर दिखाई देता है। जूनगढ़ के विसावद में अधिकांश गांवों में शेरों का डर है। लोग पशुओं की हिफाजत के लिए बड़ी-बड़ी दीवारें बना देते हैं। वहीं मियावडला गांव में पशुओं को खुले स्थान पर ही रखा जाता है। फिर भी शेर पशुओं की ओर नजर भी उठाते। कुछ समय पहले हारदास भाई सांवलिया के खेत में शेरनी और उसके दो बच्चों ने अपना नया घर बना लिया है।गांव की आबादी तकरीबन 1500 है। यहां एक हजार से भी अधिक पशु हैं। 4-5 शेरों का झुंड स्थायी तौर पर निवास करता है। शेरों द्वारा शिकार न करने के रहस्य की जानकारी देते हुए गांव के सरपंच फूल भाई कोटडिया ने बताया कि 150 वर्ष पूर्व कानजी बापा वादलिया ने इस गांव को बसाया था। गांव में उनका मंदिर भी है। ऐसा कहा जाता है कि कानजी बापा ने मंत्र से शेरो को अपने वश में कर लिया था। उन्होंने उनके दांत बांध दिये थे। यही कारण है कि शेर मिया वडला गांव में कभी शिकार नहीं करता। गीर के जंगलों के आसपास स्थित गांवों यह किम्रदंती मशहूर है। लोग शेरों को वश में करने का मंत्र जानते थे। आदमियों को वश में करने का मंत्र तो सभी जानते है, किन्तु वश में करने की बात से ताजुब होना स्वाभाविक है।