श्योपुर। कूनों-पालपुर सेंक्चुरी में गुजरात के शेर बसाने से पहले उनकी सेहत का ध्यान रखा जा रहा है। सेन्ट्रल फॉर वाइल्ड लाइफ फोरेंसिक एण्ड हेल्थ (सीडब्ल्यूएफएच) नाम की एक संस्था कूनों के आस-पास के 38 गांवों में मौजूद कुत्ते-बिल्लियों का हेल्थ चेकअप करने में जुट गई है। 20 जनवरी से कुत्ता-बिल्लियों का स्वास्थ्य परीक्षण का काम शुरू हुआ है। यह काम 15 फरवरी तक चलेगा। कुत्ते-बिल्लियों की हेल्थ चेकअप का यह सर्वे मध्यप्रदेश में पहली बार कूनों क्षेत्र में हो रहा है। दरअसल कुत्ते व बिल्लियों में मौजूद बीमारियों की चपेट में शेर बहुत जल्द आते हैं, क्योंकि बिल्ली और शेर एक ही प्रजाति फ्लाइन के प्राणी है, जबकि कुत्ता केनाइल प्रजाति का जीव है जो बिल्ली व शेर से काफी मिलजी जुलती है। यही कारण इनकी बीमारियों आपस में फैल जाती हैं। सीडब्ल्यूएफएच संस्था 38 गांवों में पालतू के अलावा आवारा कुत्ते-बिल्लियों को खोजकर उनका स्वास्थ्य परीक्षण कर रही है। सर्वे के बाद कुत्ते-बिल्लियों में पाई जाने वाली बीमारी का इलाज किया जाएगा गुजरात से शेर लाने से पहले उनका टीकाकरण किया जाएगा, उसके बाद ही उन्हें कूनों में लाया जाएगा। वन्यजीव प्राणी विशेषज्ञ डॉ. सचिन उपाध्याय के मुताबिक, कुत्ते-बिल्लियों के हेल्थ चेकअप का काम सीडब्ल्यूएचएफ की निगरानी में चल रहा है। यह कवायद शेरों को बीमारी से बचाने के लिए है। क्योंकि कुत्त-बिल्ली शेर प्रजाति से मिलते-जुलते हैं। अगर इनमें कोई बीमारी पाई गई तो गुजरात में ही शेरों का संबंधित बीमारी का टीका लगाकर यहां लाया जाएगा। इन बीमारियों का खतरा 1. निमोनिया 2. टीबी 3. खूनी दस्त 4. चर्म रोग 4. नई कोई बीमारी, जो कूनों में फैल रही हो।