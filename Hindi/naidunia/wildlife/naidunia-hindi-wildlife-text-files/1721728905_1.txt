भोपाल। रातापानी अभ्यारण्य में फर्जी वन अधिकारी बनकर घूम रहे एक व्यक्ति को शुक्रवार को पीसीसीएफ वाइल्ड लाइफ नरेंद्र कुमार के सामने पेश किया गया। फर्जी वन अधिकारी बनकर घूमने वाला व्यक्ति अपना नाम कुनाण पटेल बता रहा है और वह जिप्सी से रातापानी अभ्यारण्य में घूमते हुए पकड़ा गया है। उसकी गाड़ी भी जप्त कर ली गई है। पीसीसीएफ वाइल्ड लाइफ के सामने पेशी के बाद उसे लोकायुक्त की विशेष स्थापना पुलिस को सौंप दिया गया है।