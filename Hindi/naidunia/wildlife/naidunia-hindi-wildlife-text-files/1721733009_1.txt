बुधवार को वे भोपाल के मोतीलाल नेहरू स्टेडियम में महिला स्व-सहायता समूह की सदस्यों को संबोधित करेंगी। मुख्यमंत्री श्ािवराज सिंह चौहान ने सोमवार को शहडोल और भोपाल में आयोजित राष्ट्रपति के कार्यक्रमों की तैयारियों की समीक्षा की। बैठक में बताया गया कि भारतमाला परियोजना में औबेदुल्लागंज से बैतूल इंटर कारिडोर मार्ग का एक हिस्सा है, जो भोपाल से नागपुर को जोड़ता है। इसमें 12.38 किलोमीटर का हिस्सा रातापानी वन्यजीव अभयारण्य में आता है। परियोजना में वन्यजीव और पर्यावरण की सुरक्षा के लिए आवश्यक सभी उपाय शामिल हैं। वन्यजीव अभयारण्य क्षेत्र में पशु अंडरपास के प्रविधानों से वन्यप्रणियों को आवागमन में आसान होगा। अधिकारियों ने बताया कि महिला स्व-सहायता समूह के सम्मेलन में प्रदेशभर से महिलाएं शामिल होंगी। राष्ट्रपति के संबोधन के अलावा समूह की सदस्य आजीविका मिशन की गतिविधियों से जुड़कर उनके जीवन में आए बदलाव के बारे में बताएंगी। इसकी तैयारी कर ली गई है। बैठक में पंचायत एवं ग्रामीण विकास, वन सहित अन्य विभागों के वरिष्ठ अधिकारी उपस्थित थे।