वन विभाग दो से आठ अक्टूबर तक वन्य प्राणी सप्ताह मनाएगा। इस दौरान स्कूली बच्चों की भाषण समेत कई प्रतियोगिताएं होंगी। वन विभाग नई पीढ़ी के लोगों में प्रकृति तथा जैव विविधता के सरंक्षण की भावना जगाने, वन्य प्राणी के प्रति जागृति लाने के लिए वन्य प्राणी सप्ताह मना रहा है। प्रतियोगिता में प्रथम-द्वितीय और तृतीय स्थान पर आने वाले प्रतिभागियों को पुरस्कृत किया जाएगा। इसके लिए 23 सितंबर को अरण्य भवन में बैठक बुलाई गई है। वन्य प्राणी सप्ताह की शुरुआत दो अक्टूबर से होगी। विभाग नंदनवन और जंगल सफारी में ग्रामीण बच्चों को बुलाकर अलग-अलग प्रतियोगिताओं का आयोजन किया जाएगा। इसमें साइकिल रैली, निबंध, चित्रकला, भाषण प्रतियोगिता आदि शामिल हैं। विभिन्ना स्कूलों में चित्रकला, निबंध प्रतियोगिता भी होगी। मरीन ड्राइव में प्रतिदिन शाम 7 से रात 9 बजे तक वन्य प्राणी आधारित फिल्म का प्रदर्शन एवं नुक्कड़ नाटक तथा ऑनलाइन राज्य स्तरीय फोटोग्राफी प्रतियोगिता होगी।