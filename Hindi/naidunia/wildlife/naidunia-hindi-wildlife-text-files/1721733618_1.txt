यह बात मुख्य वन संरक्षक राजेश चंदेले ने कटघोरा वन मंडल के हाथी प्रभावित क्षेत्र के निरीक्षण के दौरान कही। बुधवार की शाम कटघोरा पहुंचे चंदेले ने हाथी प्रभावित क्षेत्र परला क्षेत्र का निरीक्षण किया। मुख्य वन संरक्षक ने प्रभावित क्षेत्र के अधिकारी एवं कर्मचारियों की बैठक ली। इस दौरान उन्होने कहा कि सभी बीट अधिकारियों को ग्रामीणों को साथ लेकर अपने क्षेत्र में सतत भ्रमण करना है और जहां भी बिजली के तार झूल हुए दिखाई दें या अवैध कनेक्शन दिखाई दे तत्काल उसे उच्च अधिकारियों को सूचित करना है। उन्होने कहा कि उच्च अधिकारियों का यह कर्तव्य है कि तत्काल बिजली विभाग को पत्र लिखकर उन जगहों को बताना है जहां पर लूज कनेक्शन या बिजली का तार झूल हुआ है। साथ ही इस बात से भी अवगत कराना है कि बिजली विभाग तत्काल उन कनेक्शंस को बंद करे एव आवश्यक कार्यवाही करे। सभी अधिकारी एवं कर्मचारी अपने क्षेत्र में सतत एंटी स्नेयर वाक करेंगे एवं वहां पर किसी भी तरह के फंदे अथवा नंगे बिजली तार होने पर तत्काल कार्यवाही करेंगे। वन विभाग के अधिकारी एवं कर्मचारी अपने क्षेत्र में लगातार प्रचार प्रसार करेंगे एवं ग्रामीणों को यह भी बतलाएंगे कि यदि किसी भी तरह से हाथियों को कोई नुकसान होता है तो जिम्मेदार व्यक्ति पर वन्य प्राणी संरक्षण अधिनियम 1972 के तहत कार्यवाही किया जाएगा। मुख्य वन संरक्षक ने सभी विभागीय अधिकारी एवं कर्मचारियों को फसल मुआवजा प्रकरण तत्काल तैयार करके भुगतान करने की बात कही। बैठक के दौरान मुख्य वन संरक्षक के साथ वनमंडल अधिकारी कुमार निशांत, उपवनमंडल अधिकारी संजय त्रिपाठी, वन परिक्षेत्र अधिकारी केंदई अभिषेक दुबे, वन परिक्षेत्र अधिकारी जटगा उत्तम कुमार मिश्रा, वन परिक्षेत्र अधिकारी ऐतमानगर देवदत्त खंडे, वनपरीक्षेत्र अधिकारी पसान रामनिवास दहायत एवं हाथी प्रभावित क्षेत्र के सभी स्टाफ उपस्थित थे।