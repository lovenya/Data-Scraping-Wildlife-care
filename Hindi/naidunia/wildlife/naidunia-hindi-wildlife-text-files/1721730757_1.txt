ब्यूरो ने कार्रवाई में मोर के पंख, सियार श्रृंगी, मॉनिटर लिजर्ड बरामद की है। कार्रवाई में दौरान कई अन्य जीव- जन्तुओं के अंग भी बरामद किए गए हैं, जिनकी जांच वाइल्डलाइफ क्राइम कंट्रोल विभाग द्वारा की जा रही है। जयपुर के मोतीडूंगरी इलाके में देर रात विभाग ने इस कार्रवाई को अंजाम दिया है। कार्रवाई में रोशन सैनी और उसके पुत्रों को हिरासत में लिया है। वाइल्ड लाइफ क्राइम कंट्रोल ब्यूरो द्वारा हिरासत में लिए गए आरोपियों से पूछताछ की जा रही है। विभाग द्वारा मामले में पकड़े गए आरोपियों पर वन्यजीव अंग तस्करी का मामला दर्ज कर वन्यजीव संरक्षण अधिनियम 1972 के तहत मुकदमा दर्ज किया गया है।