जंगल सफारी थियेटर बनाने का निर्णय लिया है। जंगल सफारी आने वाले पर्यटक थियेटर में फिल्म के माध्यम से जंगल के शेर, भालू, चीता आदि से रू-ब-रू हो सकेंगे। इसके साथ ही पर्यटकों को वन्य प्राणियों की प्रजाति, छत्तीसगढ़ की प्रमुख नदी, वनों का विभाजन आदि दर्शाया जाएगा। जंगल सफारी प्रबंधन का कहना है कि टेंडर प्रक्रिया पूरी कर जल्द ही थियेटर का निर्माण कार्य किया जाएगा। ज्ञात हो कि जंगल सफारी लगभग 320 हेक्टेयर क्षेत्र में फैली है। वर्तमान में सफारी में टाइगर, हिरण, हर्बीवोर और लायन अन्य वन्यजीव सफारी में शामिल है। इसमें 131 एकड़ में खंडवा जलाशय फैला हुआ है, जो सफारी की खूबसूरती में चार चांद लगाता है। दिनों दिन यह पर्यटन का प्रमुख केंद्र बनता जा रहा है। राजधानी के रेलवे स्टेशन से लगभग 35 किमी और स्वामी विवेकानंद हवाई अड्डा से 15 किमी दूर है। इसमें 130 एकड़ का खांडवा जलाशय जल निकाय है, जो कई प्रवासी पक्षियों को आकर्षित करता है। चार सफारी अर्थात शाकाहारी, भालू, बाघ और शेर को रखा गया है। जंगल सफारी में छुट्टी के दिन 1,600 पर्यटक पहुंच रहे हैं। एक करोड़ 10 लाख की लागत से बनेगा थिएटर सफारी में पर्यटकों के लिए एक करोड़ 10 लाख रुपये की लागत से 32 हजार 400 वर्ग फुट में थियेटर का निर्माण किया जाना है। थियेटर में एक साथ कुल 50 लोग बैठकर डाक्यूमेंट्री फिल्म देख सकेंगे। एक दिन में कुल चार से पांच शो चलाया जाएगा। एक शो करीब डेढ़ घंटे का होगा। शो में वन्यजीवों के साथ-साथ छत्तीसगढ़ की प्रमुख नदियां, वनों की उपयोगिता, राजकीय पशु, पक्षी आदि के बारे में पर्यटकों को दिखाया जाएगा। जंगल सफारी को डाक्यूमेंट्री फिल्म नेशन जू एथार्टी से प्रदान किया जाएगा। जंगल सफारी में बन रहा स्नैक पार्क जंगल सफारी में स्नेक पार्क की पर्यटकों द्वारा काफी दिनों से मांग की जा रही थी। प्रबंधन ने स्नेक पार्क के लिए नेशनल जू एथार्टी से अनुमति मांगी थी। नेशनल जू एथार्टी ने हरी झंडी दे दी है। हरी झंडी मिलते ही प्रबंधन सांपों के लिए 500 स्क्वायर मीटर में 10 बाड़े का निर्माण कार्य किया जा रहा है। जिसमें पायथन के लिए 80 स्क्वायर मीटर के दो अलग-अलग बाड़े का निर्माण तथा बाकी के सांपों के लिए 40 स्क्वायर मीटर के बाड़े का निर्माण किया जाएगा। मिली हरी झंडी जंगल सफारी में देश के कोने- कोने से पर्यटक आ रहे हैं। पर्यटकों के लिए थियेटर का निर्माण के लिए हरी झंडी मिली है। थियेटर में पर्यटकों को वन्यजीव, वन और नदी के बारे में दिखाया जाएगा। -अभय पांडेय, सहायक संचालक जंगल सफारी