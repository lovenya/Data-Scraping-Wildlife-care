अपर प्रधान मुख्य वन संरक्षक वन्यप्राणी आलोक कुमार ने बैठक में बताया कि संगठित गिरोह वन्यप्राणियों का शिकार करते हैं। ये अवशेषों को कई माध्यमों से देश के बाहर तक ले जाते हैं और वहां अंतर्राष्ट्रीय गिरोह को बेच देते हैं। पूर्व में पेंगोलिन, कछुए के मामले में पकड़ाए गिरोह ने इसका खुलासा किया है। ऐसे गिरोह वन्यप्राणियों के अवशेषों की तस्करी के लिए रेल व हवाई मार्ग को चुनते हैं जिन्हें पहले ही पकड़ना जरूरी है। इसके लिए सभी एजेंसियों के बीच समन्वय जरूरी है। इसको लेकर वाइल्ड लाइफ क्राइम कंट्रोल ब्यूरो ने बैठक बुलाई थी। इसमें सभी एजेंसी व विभाग के अधिकारियों ने हिस्सा लिया। बैठक में विस्तार से वन्यप्राणी अपराध और उनकी रोकथाम को लेकर चर्चा हुई। जिसमें सभी एजेंसी के प्रमुखों ने अपने-अपने स्तर पर सावधानी बरतने व वन्यप्राणियों के अवशेषों का परिवहन रोकने पर सहमति जताई है। इन एजेंसियों के बीच जानकारी साझा करने सहमति सीबीआई, जीआरपी, आरपीएफ, सिटी पुलिस, स्पेशल टॉस्क फोर्स, स्टेट टाइगर स्ट्राइक फोर्स, डाक विभाग, रेलवे, वन्यप्राणी संस्थान, प्रदेश के सभी टाइगर रिजर्व, सभी सामान्य वन मंडल, नेशनल पार्क, अभयारण्य, नेशनल टाइगर कंजरवेशन अथॉरिटी के प्रतिनिधियों के बीच वन्यप्राणियों की तस्करी को लेकर सूचना आदान-प्रदान करने पर सहमति बनी।