“दशकों पहले, जैव-विविधता की सदियों पुरानी जो कड़ी टूट गई थी, विलुप्त हो गई थी, आज हमें उसे फिर से जोड़ने का मौका मिला है। आज भारत की धरती पर चीता लौट आए हैं।” – प्रधानमंत्री श्री @narendramodi @byadavbjp@AshwiniKChoubey@PMOIndia@mygovindia pic.twitter.com/9T7djUf2iE — MoEF&CC (@moefcc) September 18, 2022 प्रधानमंत्री नरेन्द्र मोदी ने जब शनिवार को चीतों को क्वारंटाइन बाड़े में छोड़ा था, तब वह काफी डरे सहमे से नजर आ रहे थे, लेकिन एक रात में उनके व्यवहार में सहजता नजर आई है। वे घांस को सूंघते और वातावरण से सामंजस्य बैठाने की कोशिश करते दिखाई दिए। विशेषज्ञों ने रात को तीन बार चीतों को देखा तो वे दो बार सोते हुए मिले। विशेषज्ञों का कहना है कि चीतों को शनिवार रात 9:30 बजे दोबारा थोड़ा सा मांस दिया गया। कूनो प्रबंधन व विशेषज्ञ अब चीतों के रहन- सहन की गतिविधियों पर पल-पल नजर रख रहा है। उनके व्यवहार में काफी बदलाव नजर आ रहा है। कहा जा सकता है कि वे सहज हो रहे हैं। भारत की धरती पर चीता लाैट आए हैंः वीडियाे ट्वीट करते हुए लिखा है कि दशकाें पहले, जैव विविधता की सदियाें पुरानी जाे कड़ी टूट गई थी, विलुप्त हाे गई थी, आज हमें उसे फिर से जाेड़ने का माैका मिला है। आज भारत की धरती पर चीता लाैट आए हैं। एक अन्य ट्वीट में एक तस्वीर पाेस्ट की है, जिस पर टैग लाइन दी गई है- चीताें की कूनाे नेशनल पार्क में वेलकम पार्टी। लाेगाें काे ट्वीट की गई ये तस्वीरें खासी पसंद आ रही हैं।