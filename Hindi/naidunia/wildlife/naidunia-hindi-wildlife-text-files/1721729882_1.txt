दहिसर के एक स्थानीय नागरिक ने बताया, 'पश्चिमी एक्सप्रेस हाइवे के पास एक हाथी को देखकर मैं हैरान रह गया। उसकी कमर पर महावत भी बैठा था। इतना ही नहीं हाथी से जबरन भीख मंगवाई जा रही थी। जबकि मुंबई में इस पर प्रतिबंध लगा हुआ है।' उन्होंने आगे कहा 'मैंने इसके बारे में वन विभाग को जानकारी भी दी है।' वहीं वन विभाग के सहायक संरक्षण किशोर ठाकरे ने कहा 'वन विभाग के अधिकारी मामले की जांच कर रहे हैं। हम हाथी को जल्द ही ढूंढ लेंगे।' गौरतलब है कि महाराष्ट्र में वन विभाग ने 2013 में एक सर्कुलर जारी किया है। जिसके मुताबिक, शहर की सीमाओं के भीतर हाथियों के शोषण पर प्रतिबंध है।