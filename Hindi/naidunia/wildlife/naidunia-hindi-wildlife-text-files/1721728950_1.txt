वन परिक्षेत्र समान्य के रेंजर डीएन पांडे ने बताया कि पिछले कई दिनों से केवलारी क्षेत्र के संघन वन क्षेत्रों में विचरण करने वाले जंगली जानवरों के शिकार किए जाने की घटनाएं प्रकाश में आ रही थी जिसे गंभीरता से लेते हुए वन विभाग के रेंजर द्वारा अपने विभागीय स्टॉफ को पूरी सतर्कता के साथ काम करने की हिदायत दी जाकर अपने मुखबिर भी लगाए गए थे। बुधवार की सुबह रेंजर श्री पांडे को इस बात की सूचना मिली कि ग्राम दुधिया निवासी किशोर पिता कुंदरन साहू के द्वारा कोई वन्य प्राणी का शिकार किया गया है। उनके निर्देशन में वन अमला आरोपी कुंदन के घर जा पंहुचा। जैसे ही कंुदन ने वन अमले को अपने घर आते देखा तो वह 2 लोगों के साथ घर से बाहर निकल बाडी कूदते हुए भाग निकाला। भागने के पहले उसने शिकार किये गये पशु के मौके पर 2 नग सांभर सींग, 3 नग चीतल सींग, 2 काला मृग सींग, 9 नग जाल वन्य प्राणी फंसाने के आरोपी के घर से बरामद किए गए। साथ में जो 2 अन्य लोग थे वह गांव के किसी रिश्तेदार के यहां आए हुए थे। पूछताछ के बाद उनको छोड़ दिया गया। गिरफतार किए गए आरोपियों में दुधिया निवासी किशोर पिता कुंदन साहू को गिरफ्तार कर लिया गया।