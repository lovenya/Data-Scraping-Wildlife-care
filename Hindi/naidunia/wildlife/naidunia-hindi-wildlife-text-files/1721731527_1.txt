अवशेषों की देहरादून लेबोरेट्री में होगी डीएनए जांचः वन अधिकारियों ने पंसारी के यहां से जब्त अंगों का पता लगाने के लिए शुक्रवार को वन्य जीव विशेषज्ञ को बुलाया। करीब दो घंटे की मशक्कत के बाद 2-3 जीवों के अंगों की पहचान ही 100 फीसदी हो सकी। बाकी अंगों के नमूने वाइल्ड लाइफ इंस्टीट्यूट आफ इंडिया, देहरादून की लेबोरेट्री में भेजे जाएंगे। जहां उनकी डीएनए की जांच की जाएगी। जिससे स्पष्ट हो सकेगा कि जो अवशेष भूरा पंसारी के यहां मिले हैं वे किस जीव के हैं। अभी यह स्पष्ट नहीं है कि बरामद हुए दांत आदि बाघ के हैं, तेंदुआ के हैं या चीते आदि के हैं। अन्य अवशेषों के साथ भी यही स्थिति है। कॉल डीटेल खोलेगी राज, सप्लायर का पता कर रहे नामः वन अधिकारियों ने बताया कि भूरा पंसारी की दुकान के तार अन्य राज्यों से भी जुड़े हुए हैं। फिलहाल सप्लायर्स का नाम पता करने का प्रयास किया जा रहा है। आरोपितों की कॉल डीटेल भी जांच में ली जाएगी। पूछताछ में भी बड़े खुलासे हो सकते हैं। ऐसे अंधविश्वास के लिए होती है वन्यजीवों की हत्याः मुख्य रूप से तांत्रिक क्रियाओं के लिए वन्य जीवों के अंगों का उपयोग किया जाता है, जिसके लिए शिकार कर दुर्लभ जीवों की हत्या की जाती है। तांत्रिकों का मानना है कि बाघ, बिल्ली के नाखून लोगों को दिनाई देने के लिए प्रयोग होते हैं। उल्लू के अंग जादू टोना करने व रोकने के लिए प्रयोग होता है। उल्लू के पंख दरवाजे पर गाढ़ने से प्रेत आत्माएं घर से दूर रहती हैं। जबकि उल्लू के नाखून बुरी शक्तियों को जाग्रत करने के काम आते हैं। सियार के अंग लोगों में झगड़े कराने के लिए प्रयोग में लिए जाते हैं। शेर का मांस मर्दानगी का प्रतीक माना जाता है। हिरण के सींग से दवाएं व कस्तूरी से जादूटोना किया जाता है। वर्जन वन्य जीवों के अंग बेचना वन्य प्राणी अधिनियम में सबसे बड़े अपराधों की श्रेणी में है। इस तरह का काम करने वाले एवं हर प्रकार से इन कामों में शामिल रहने वालों पर सख्त कार्रवाई होगी। इन तीन लोगों के अलावा कुछ अन्य लोगों का भी मालूम हुआ है, सबूतों के साथ उन्हें भी पकड़ा जाएगा। अभिनव पल्लव, वन मंडल अधिकारी, ग्वालियर