इसके लिए निमाड़ में विरासत, आध्यात्मिक, वन्य जीवन और ईको टूरिज्म के चार केंद्र बनेंगे। हनुवंतिया के पास नागरबेड़ा को विकसित करने के लिए पर्यटन विभाग ने मैप भी तैयार कर लिया है। निजी निवेशकों को बढ़ावा देकर एक साल में पर्यटकों के लिए ये क्षेत्र तैयार किए जाएंगे। केंद्र और राज्य शासन ने मिलकर चार केंद्रों में पर्यटन को विकसित करने की तैयारी की है। हैरिटेज में क्षेत्र की ऐतिहासिक धरोहरों को सहेजेंगे। इसमें इंदिरा सागर के पास जोगा फोर्ट और महेश्वर का किला शामिल हैं। प्रिमलेज में धार्मिक स्थलों पर आध्यात्मिक पर्यटन को बढ़ेगा। वाइल्ड लाइफ टूरिज्म में बोरियामाल सहित अन्य टापू पर दूरबीन और मचान के जरिए पर्यटन वाइल्ड लाइफ से परिचित होंगे। ईको सर्किट में नागरबेड़ा सहित अन्य टापुओं पर पर्यटकों को आकर्षित करेंगे। इसका मैप भी पर्यटन विभाग ने तैयार किया है। यहां बिजली की व्यवस्था और सड़कों का निर्माण किया गया है। क्या है मध्यद्वीप क्षेत्र मध्यद्वीप : इंदिरा सागर और ओंकारेश्वर के बैक वॉटर के टापुओं और पर्यटन केंद्रों के लिए संयुक्त नाम मध्यद्वीप रखा गया है। बर्ड वार्चिंग : ओंकारेश्वर में कावेरी के किनारे और हरसूद रोड पर चारखेड़ा में बैक वॉटर के पास बर्ड वॉचिंग क्षेत्र विकसित होंगे। साहसिक खेल : धाराजी क्षेत्र में पर्यटकों के लिए साहसिक गतिविधियां होंगी। आध्यात्मिक : ओंकारेश्वर में आदिगुरु शंकराचार्य की प्रतिमा लगेगी। ओंकारेश्वर, सिंगाजी और महेश्वर में आध्यात्मिक पर्यटन का विकास होगा। निजी निवेश : टापूओं पर रिसोर्ट, हाउस बोर्ट, क्रूज और मोटर बोर्ड सहित साहसिक गतिविधियों के संसाधनों में निजी निवेशकों जोड़ा जा रहा है। टापुओं का विकास इंदिरा सागर और ओंकारेश्वर के बैक वॉटर में टापुओं का विकास किया जा रहा है। यहां शासन स्तर पर चार पर्यटन सर्किट की स्वीकृति मिल गई है। इसके जरीए मध्यद्वीप में साहसिक, इको और आध्यात्मिक पर्यटन का संगम होगा। नागरबेड़ा का मैप तैयार कर लिया है। एक साल में इसे पर्यटकों के लिए शुरू कर दिया जाएगा। - एके राजोरिया, डायरेक्टर, टूरिज्म प्रमोशन यूनिट