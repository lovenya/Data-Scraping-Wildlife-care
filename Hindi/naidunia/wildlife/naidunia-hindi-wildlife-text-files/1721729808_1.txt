संचार विभाग के प्रस्ताव पर स्थानीय डाक विभाग ने चित्रकोट, तीरथगढ़, कोटमसर की गुफा, प्रदेश के राजपशु वनभैसा, छत्तीसगढ़ की राजपक्षी पहाड़ी मैना की फोटो केन्द्र को भेजा था, लेकिन बीते 10 साल में उपरोक्त में से किसी पर सरकारी डाक टिकट जारी नहीं हो पाया है। कांगेर घाटी राष्ट्रीय उद्यान के संचालक विजय सिंह ध्रुव ने बताया कि संचार विभाग ने बस्तर की दुर्लभ पहाड़ी मैना को अपने विशेष लिफाफ में स्थान दिया है। इस लिफाफे के विशेष आवरण का लोकार्पण 25 जून को प्रधान डाकघर के सभागार में किया जाएगा। दोपहर तीन बजे आयोजित समारोह में निदेशक,डाक सेवाएं रायपुर एम बी गजभिए विशेष रूप से उपस्थित रहेंगे।कार्यक्रम की अध्यक्षता राष्ट्रीय उद्यान के एसडीओ लोकनाथ पटेल करेंगे। वहीं अधीक्षक उमाशंकर सिंह कार्यक्रम संयोजक रहेंगे।