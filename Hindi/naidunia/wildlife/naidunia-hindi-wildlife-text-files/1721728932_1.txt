टैक्सिडर्मी एक कला है, जिसके तहत जानवरों खाल को निकालकर उनकी सजीव उपस्थिति का प्रयास किया जाता है। ज्ञात हो कि 14 जून को 7 फीट लंबे एक मोर की मौत राजभवन में हो गई थी और जब सेंटर टैक्सिडर्मी कर देगा। डब्ल्यूटीसी के टैक्सिडर्मिस्ट और परेल स्थित बॉम्बे वेटरीनरी कॉलेज में सहायक प्राध्यापक के रूप में कार्यरत डॉ. संतोष गायकवाड़ ने बताया कि 14 जून को राजभवन में नर मोर की प्राकृतिक मौत हो गई थी। राज्यपाल के शंकरनारायणन को जानवरों और पक्षियों से बहुत प्यार है और इसीलिए उनके आदेश के बाद मोर के मृत शरीर को टैक्सिडर्मी केंद्र में भेजा गया हैं। उसका टैक्सिडर्मी का काम लगभग पूरा हो चुका है और जैसे ही यह पूरा होगा, हम इसे वापस राजभवन भेज देंगे। गायकवाड़ ने बताया कि काम अंतिम चरण में है और इसे तीन हफ्ते में पूरा कर लिया जाएगा। उनके अनुसार जल्दी ही पक्षी डिस्प्ले के लिए तैयार हो जाएगा। दरअसल राजभवन से टैक्सिडर्मी प्रक्रिया के लिए भेजा जाने वाला यह दूसरा पक्षी है। इससे पहले एक पक्षी पर यही प्रक्रिया डॉ. गायकवाड़ कर चुके हैं। दरअसल एक साल पहले ही डॉ. गायकवाड़ को आधुनिक वैज्ञानिक विधियों का उपयोग करके मोरों के संरक्षण के लिए राज्यपाल द्वारा सम्मानित किया गया था। ढेरों प्राणियों को संरक्षित कर चुकी है डब्ल्यूटीसी द वाइल्डलाइफ टैक्सिडर्मी सेंटर अब तक सौ से ज्यादा पशु-पक्षियों का वैज्ञानिक विधि से टैक्सिडर्मी प्रक्रिया के तहत संरक्षण कर चुका है। इनमें मोर, बगुला, मुर्गी, नाइट हेरॉन्स, पानी में रहने वाली सफेद मुर्गियां, पैराकिट्स, उल्लू, मछली, गोल्डन ओरियल्स, पित्तास, कौवे, हरे कबूतर, कॉरमोरैंट, तोता, फ्लेमिंगो, पेलिकन आदि शामिल हैं। (मिड डे)