वन-भ्रमण करने से अपने अनेक विविधताओं से परिचित कराते हुए मनोरम दृश्य अपने आप को अलग अनुभव का अहसास दिलाता है और मन को मंत्र मुग्ध करते हुए अपने आप को विशिष्ट भी बनाता है। नियम-कायदे भी यहां महत्व रखते हैं। लिहाजा एक नवंबर से 15 जून तक पर्यटकों के लिए खुलने वाले इस अभ्यारण्य में वन-भ्रमण करते समय स्वतंत्र रूप से विचरण करते अनेक जंगली जानवरों को देख पर्यटक प्रसन्नचित्त होते हैं। 244.66 वर्ग किलोमीटर की क्षेत्रफल में फैला बारनवापारा अभयारण्य दो विभक्त बार और कोठारी परिक्षेत्रों में यहां चारों ओर हरियाली व प्रदूषण मुक्त व सालभर तापमान बहुत सुखद होने के कारण सैलानियों को अपनी ओर आकर्षित करता है। इस सेंचुरी में भ्रमण के दौरान तेंदुए का दीदार भी कई सैलानियों को हुआ है। इस संबंध में वन परिक्षेत्र अधिकारी सुनील कुमार खोबरागड़े ने कहा कि नवम्बर 2023 से 24 जनवरी 2024 तक कुल 7035 पर्यटक आ चुके हैं। अभी माह फरवरी से जून 2024 तक और भी बड़ी संख्या में पर्यटक आयेंगे। पर्यटक बारनवापारा अभ्यारण्य में वनभ्रमण/सफारी के लिए पिछले चार वर्षों की तुलना में इस वर्ष तीन माह के अवधि में लगभग 60 प्रतिशत पर्यटक बारनवापारा आ चुके हैं। प्रतिवर्ष पर्यटकों की संख्या में वृद्धि हो रही है। पर्यटकों की सुविधा का पूरा-पूरा ध्यान रखते हुए वनभ्रमण व सफारी के लिए 25 जिप्सी छह सीटर और दो जेनान 12 सीटर सफारी के लिए उपलब्ध कराए गए हैं। 34 कमरे पर्यटक ग्राम बारनवापारा में उपलब्ध है। साथ ही उत्तम भोजन व्यवस्था के लिए रेस्टोरेंट का भी संलाचन किया जा रहा है। आमोद-प्रमोद के लिए पर्यटन ग्राम में झूला, ओपन थिएटर, इंटरप्रिटेशन सेंटर मौजूद हैं। वहीं इस अभ्यारण्य में घूमने आने वाले पर्यटकों को जंगल भ्रमण कराने वाले प्रशिक्षित गाइड और जिप्सी ड्राइवर से जानकारी चाही तो उन्होंने बताया कि 27 जनवरी शनिवार को तीन तेंदुए अलग-अलग रूटों में जंगल सफारी करते समय दिखा है। उन्होंने बताया कि इस सीजन में एक नवंबर से अब तक कई बार अच्छा खासा तेंदुआ के साथ-साथ बायसन, भालू, चीतल, सांभर, लकड़बग्घा सहित कई अनेक जानवर दिखते रहे हैं। यह पर्यटक स्थल स्वच्छ और सुंदर होने के कारण सबको अपनी और आकर्षित करता है।