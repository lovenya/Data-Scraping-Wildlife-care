यह गणना साल में दो बार होती है। पहला चरण गर्मी में पूरा किया जाता है। दूसरे चरण के तहत ठंड के सीजन में गणना करने का प्रावधान है। गणना दो तरह से होती है। तीन दिन वन अमला ट्रेल पर चलता है। इसमें मांसाहारी वन्य प्राणियों की गणना होता है। शाकाहारी के लिए तीन दिन ट्रांजिट लाइन पर चला जाता है। इसी विधि के साथ बुधवार से टाइगर रिजर्व में गणना की शुरुआत हुई है। गुरुवार को भी सुबह छह बजे से वन अमला गणना के लिए निकला। इस दौरान सभी के हाथों में प्रारुप थे। जहां भी उन्हें निशान मिले, उस जगह का नाम व अन्य जानकारी प्रारुप में भरते गए। इसके अलावा मोबाइल पर एक एप भी है। इसमें उन्हें जानकारी भरने का आदेश दिया गया है। ट्रेल विधि से वन अमला चार से पांच किमी पैदल चलता है। 31 जनवरी से शाकाहारी वन्य प्राणियों की गणना होगी। इसके तहत प्रत्येक बीट पर बनाए गए दो-दो किमी के ट्रांजिट लाइन पर पैदल चलेंगे। पूरी गणना होने के बाद वनकर्मी भरे गए प्रारुप को वन परिक्षेत्र कार्यालय में जमा करेंगे। इसके साथ-साथ लगाए गए ट्रैप कैमरों में आए वन्य प्राणियों की फोटो में कम्प्यूटर में सेव किया जाएगा। यह प्रक्रिया पूरी होने के बाद रिपोर्ट देहरादून भेजी जाएगी। ट्रैप कैमरे की कमी हो रही परेशानी अचानकमार टाइगर रिजर्व का क्षेत्र इतना बड़ा है कि सही गणना के लिए कम से कम 644 ट्रैप कैमरे की आवश्यकता है। जबकि विभाग 336 कैमरों के साथ गणना कर रहा है। एक जगह पर दो कैमरे लगाए गए हैं। कैमरे की कमी के कारण लमनी रेंज में नहीं लग पाए हैं। यह कैमरे 25 दिनों तक लगे रहेंगे। इसके बाद सभी को निकालकर कुछ लमनी रेंज और कुछ को बफर जोन में लगाए जाएंगे। अभी जितने कैमरे लगे हैं वह कोर जोन में हैं।