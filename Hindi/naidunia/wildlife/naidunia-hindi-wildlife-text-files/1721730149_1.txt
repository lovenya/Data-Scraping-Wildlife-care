बोर्ड का पुनर्गठन न होने से सतपुड़ा टाइगर रिजर्व से गुजरने वाली सोनतलाई-बागरा दूसरी रेल लाइन और भोपाल-इटारसी तीसरी रेल लाइन का काम अटका हुआ है। इससे रेलवे ट्रेनों की स्पीड और संख्या नहीं बढ़ा पा रहा है। वहीं मध्य प्रदेश-राजस्थान की सीमा पर सोने का बुर्जा स्थान पर चंबल नदी पर पुल बनाने की अनुमति नहीं मिल रही है। इस कारण वाहनों को घूमकर जाना पड़ रहा है। ये सभी प्रस्ताव बोर्ड की पहली बैठक में रखे जाएंगे। बैठक मई में प्रस्तावित है, सिर्फ तारीख घोषित की जाना है, जो मुख्यमंत्री की सहमति मिलते पर तय होगी। इन प्रस्तावों पर भी होगी चर्चा - 18 हेक्टेयर में फैली ग्वाड़िकला रेत खदान से खनन की मंजूरी। - नंदाखेड़ा से ओमकारा को जोड़ने वाली सड़क के निर्माण की मंजूरी दी जाना है। सड़क का कुछ हिस्सा खिवनी अभयारण्य देवास से होकर गुजरता है। - सोन घड़ियाल अभयारण्य में बिजली खंभे लगाने के तीन प्रोजेक्ट हैं। - चिड़िखोह अभयारण्य नरसिंहगढ़ और सतपुड़ा टाइगर रिजर्व में ओएफसी लाइन बिछाना। - सैलाना अभयारण्य रतलाम में विन टर्बाइन टॉवर खड़े करना। - सतपुड़ा टाइगर रिजर्व में रामपुर से भतोड़ी सड़क को हरी झंडी।