नईदुनिया न्यूज, कोरबा: विश्व सरीसृप दिवस के अवसर पर वनमंडल कोरबा व नोवा नेचर वेलफेयर सोसाइटी के संयुक्त तत्वावधान में विभिन्न प्रकार के आनलाइन कार्यक्रम आयोजित किए गए। जिसमें रील मेकिंग, ड्राइंग, क्विज़ आदि शामिल थे पूरे कोरबा के छात्रों ने इस कार्यक्रमों में भाग लिया था जिसमें भाग लिए प्रतिभागियों को पुरस्कृत करने एवम विश्व सर्प दिवस मनाने के लिए वन विभाग के हाल में अयोजित कार्यक्रम आयोजित किया गया जहां सभी को प्रोजेक्टर के माध्यम से चलचित्र दिखाए गए, उसके पश्चात चित्रकला में भाग लिया बच्चों को किंग कोबरा फ्रेम सर्टिफिकेट देकर सम्मानित किया गया वनमंडलाधिकारी अरविंद पीएम ने बताया कोरबा जिला वन्य जीवन के दृष्टिकोण से बहुत महत्वपूर्ण है क्योंकि यहां तेंदुआ, हाथी , ऊदबिलाव, उड़न गिल्लहरी का घर होने के अलावा किंग कोबरा का प्राकृतिक आवास भी है। इसमें संरक्षण हेतु स्थानीय समुदायों का अहम भूमिका होती हैं और इनके व क्षेत्र में काम करने वाले वन्यजीव विशेषज्ञों के बीच अंतर को पूरा किए बिना ऐसी प्रजातियों का संरक्षण संभव नहीं हो सकता है। हर साल 16 जुलाई को विश्व सर्प दिवस के रूप में मनाया जाता है, जिसका एकमात्र उद्देश्य आम लोगों को सांपों के रहस्यमई जीवन के बारे में जागरूक करना और उनका संरक्षण क्यों महत्वपूर्ण है यह बताना। इसी कड़ी में नोवा नेचर वेलफेयर सोसायटी कोरबा वन मंडल में किंग कोबरा प्रोजेक्ट पर काम कर रही है। बताना होगा कि इस वर्ष अरविंद पीएम वन मंडलाधिकारी, प्रशिक्षु वन मंडलाधिकारी चंद्र कुमार अग्रवाल आईएफएस के मार्गदर्शन और आशीष खेलवार सूर्यकांत सोनी उप-विभागीय अधिकारियों का प्रोजेक्ट पर महत्वपूर्ण योगदान रहा।