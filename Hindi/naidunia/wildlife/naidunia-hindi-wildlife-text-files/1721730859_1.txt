बता दें कि रातापानी वन्यजीव अभायरण्य से होकर तीसरी रेल लाइन डल रही है। यह वह जंगल है जहां से बाघ, तेंदुए व अन्य वन्यप्राणी पटरी पार कर एक से दूसरी तरफ आना-जाना करते हैं। रेल लाइन का काम बरखेड़ा की तरफ से चल रहा है। वन्यप्राणी विशेषज्ञों के अनुसार जंगल में किसी भी तरह के बड़े काम को करते समय आसपास से तार-फेंसिंग कवर्ड करना चाहिए, ताकि वन्यप्राणी हादसे का शिकार न हो। ये बरती जा रही लापरवाही - बड़े पहाड़ों की कटाई से निकलने वाले पत्थर व मिट्टी को दूसरी जगह डंप कर रहे हैं। इसके कारण वन्यप्राणियों के मूवमेंट वाला रास्ता ब्लाक हो रहा है। - कटाई के कारण वन्यप्राणियों के आवागमन वाले मूल रास्तों की जगह खाई बन गई है या पत्थरों का ढेर हैं। यहां वन्यप्राणियों के फंसने का खतरा है। इस एरिए को कवर्ड करने की जरूरत है। - निर्माण के दौरान कहीं भी फेंसिंग नहीं की जा रही है। ऐसे में वन्यप्राणी काम के दौरान भी कार्यस्थल की तरफ आ सकते हैं। ऐसा हुआ तो वन्यप्राणी व मजदूर दोनों के लिए खतरनाक साबित हो सकता है। वन्यप्राणियों की सुरक्षा जरूरी वन्यप्राणियों के मूवमेंट वाले क्षेत्र में किसी भी तरह के काम के दौरान पूरी तरह से सावधानी बरतनी चाहिए। समय-समय पर वन विभाग को भी रेल लाइन के काम की समीक्षा करनी चाहिए, ताकि पता चल सके कि निर्माणाधीन कामों से वन्यप्राणियों को कोई नुकसान तो नहीं हो रहा है- रमाकांत दीक्षित, वन्यप्राणी विशेषज्ञ, भोपाल सावधानी बरतने को कहा है हमारे संज्ञान में यह मामला है। अपने एक पत्र लिखकर रेलवे व निर्माण एजेंसी के अफसरों से कहा है कि काम के दौरान वन्यप्राणियों की सुरक्षा का पूरा ध्यान रखा जाए। हम खुद भी समय-समय पर समीक्षा करते हैं- डॉ. एसपी तिवारी, सीसीएफ भोपाल वन वृत्त