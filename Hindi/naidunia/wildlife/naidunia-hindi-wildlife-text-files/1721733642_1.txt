कोरबा(नईदुनिया प्रतिनिधि)। रेलवे स्टेशन में रविवार की सुबह उस समय हड़कंप मच गया जब लोगों ट्रेन की बोगी सांप को देख लिया। इसकी सूचना सर्प मित्र को दी गई जिसने रेस्क्यू कर सांप को बाहर निकाला। सर्पमित्र ने बताया कि सांप कर्नाटक में पाया जाने वाला दुर्लभ ग्रीनवाइन सांप है, जो ट्रेन से कोरबा तक पहुंच गया। ट्रेन एक शहर से दूसरे शहर तक यात्रियों को पहुंचाता है, लेकिन रविवार की सुबह एक ऐसी घटना देखने को मिली जिसमें एक राज्य का सांप दूसरे राज्य में बोगी में सवार होकर पहुंच गया। आम दिनों की तरह यात्रियों से भरी यशवंतपुर एक्सप्रेस जैसे कोरबा रेलवे स्टेशन पर पहुंचने वाली थी कि यात्री उतरने की तैयारी जुड़ गए। इसी दौरान जनगरल बोगी में हरे रंग के सांप ट्रेन की फर्श में फिसलते देख यात्रियों के होश उड़ गए। स्वयं को बचाव के लिए लोगों अफरा तफरी मच गई। सांप भी डर के मारे सीट के नीचे रखे बैग के पीछे छिप गया। जैसे ही ट्रेन रेलवे स्टेशन में पर रूकी इसकी सूचना सर्प मित्र राजू बर्मन को दी गई। उन्होने टीम के साथ रेस्क्यू कर सांप का बोगी से सुरक्षित निकाला। तब कहीं जाकर यात्री अपने सामानों को बाहर निकाल पाए। राजू ने बताया कि बोगी में पाया गया सांप दुर्लभ प्रजाति का ग्रीनवाइन है। यह दक्षिण भारत में पाया जाता है। ट्रेन की बोगी में घुस कर यह दूसरे राज्य से यहां तक पहुंच गया है। सांप को जंगल में सुरक्षित छोड़ा गया। शहर के पीजी कालेज में निकला 10 फीट लंबा अजगर शहर के पीजी कालेज में रात के समय ड्यूटी में तैनात चौकीदार उस समय सख्ते आ गया, जब उसने प्रवेश द्वार पर कुंडली मारे 10 फीट लंबे विशालकाय अजगर को देखा। उसने सर्प मित्र टीम को सूचना देना उचित समझा। अजगर इतना विशाल था कि उसे उठाने में मुश्किल हो रही थी। रेस्क्यू के समय अजगर आक्रामक हो गया। सर्प मित्र जितेंद्र सारथी ने बड़ी निडरता और सावधानी से सांप को रेस्क्यू किया तब जाकर लोगों ने राहत भरी सास लिया। रेस्क्यू कर सांप सुरक्षित जंगल में छोड़ा गया।