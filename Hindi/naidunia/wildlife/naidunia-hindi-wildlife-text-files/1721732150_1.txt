मृत तेंदुआ का शव परीक्षण डा. सोमेश सिंह, डा. देवेंद्र पोधाडे व उनकी टीम ने किया। शव परीक्षण के दौरान पाया गया कि तेंदुआ के अगले पैर के नाखूनों में ब्रेक था एवं दो कैनाईन दांत ऊपर की ओर टूटे पाये गये। शरीर के भागों जैसे कमर, जांघ पूंछ के आसपास रक्त स्त्राव एवं मांसपेशियों में घाव पाये गये शरीर के आंतरिक भागों में भी डीमेरेज पाया गया। प्राथमिक तौर पर तेंदुए की मृत्यु चोट लगने एवं अत्यधिक रक्त स्त्राय के कारण ट्रॉमेटिक शॉक होने से होना पाया गया। शव परीक्षण के दौरान वनमण्डल जबलपुर की वनमंडाधिकारी अंजना सुचिता तिर्की, गुलाब सिंह एवं रेंजर श्रीवास्तव उपस्थित रहे। विदित हो कि पिछले दिनों शहर के आसपास के क्षेत्रों को तेंदुआ दिखाई दे रहा था। इसकी सूचना के बाद वन विभाग भी सक्रिय हो गया था, लेकिन इसी बीच तेंदुआ का शव मिल गया। इसका परीक्षण करने के बाद अंतिम संस्‍कार किया गया।