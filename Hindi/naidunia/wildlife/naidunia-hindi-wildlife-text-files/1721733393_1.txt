लोगों के अनुसार चीतल कई दिनों से मेन रोड के ठीक किनारे निर्माणाधीन मकान के बगल में झाड़ियों में छुपकर चहल कदमी कर रहा था। लोगों का कहना था कि चीतल के पैर में चोट लगी हुई है वह जख्मी हालत में है, जिसकी वजह से जंगल की ओर भाग नहीं पा रहा था। बुधवार की शाम वन परीक्षेत्र शहडोल के रेंजर सूचना के बाद रेस्क्यू करने तो मौके पर पहुंच गया, लेकिन वन अमले के पास कोई भी सुरक्षा के उपकरण मौजूद नहीं थे। जिसके बाद वन अमले की स्थिति देख स्थानीय लोगों ने अपने घरों से रोशनी के लिए टार्च उपलब्ध कराएं लेकिन वन अमला झाड़ियों में घुसने को भी तैयार नहीं था। इसके बाद वन विभाग के अधिकारियों ने सर्प पकड़ने वाले युवा मधु विश्वकर्मा बुलाया। उसने युवा शिव पांडे के साथ झाड़ियों में चीतल की तलास शुरु की। कड़ी मशक्कत के बाद चीतल को पकड़कर वन विभाग के सुपुर्द कर दिया गया। वन विभाग चीतल को अपने साथ ले गया। जानकारी अनुसार उसका इलाज कर वन विभाग चीतल को जंगल में छोड़ेगा।