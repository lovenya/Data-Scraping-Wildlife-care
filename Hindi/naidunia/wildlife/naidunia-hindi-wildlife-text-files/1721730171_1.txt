तीन वर्ष पहले हुआ था ट्रायल टाइगर रिजर्व में तीन वर्ष पूर्व 2014 में पायलट प्रोजेक्ट के तहत ड्रोन से निगरानी का ट्रायल हुआ था। पहाड़ और जंगल में 40से 50 फिट ऊंचाई से ट्रायल सफल साबित हुआ था। ड्रोन में ऐसे कैमरे होंगे जो 50 फिट ऊपर से स्पष्ट तस्वीर ले सकेंगे। बाघों की धारियां गिनकर पहचान की जाएगी एवं उनकी लोकेशन भी मिलती रहेगी। शुरूआती दौर में दो ड्रोन से होगी निगरानी डब्लूआईआई के बताए मॉडल के अनुसार टाइगर रिजर्व ड्रोन की खरीदी करेगा। शुरूआती दौर में दो ड्रोन से निगरानी की जाएगी। इससे जंगल के बाघों के रहवास में बिना किसी हस्तक्षेप के निगरानी हो सकेगी। अभी हाथियों पर बैठकर बाघों की निगरानी की जाती है। इससे दुर्गम स्थानों तक पहुंचना मुश्किल होता है। पन्ना नेशनल पार्क में निरंतर बढ़ रहे कुनबे के चलते बाघ बाहर का रूख कर रहे हैं। पन्ना नेशनल पार्क में वर्ष 2009 में बाघोंं की आबादी समाप्त होने की पुष्टि हुई थी। इसके बाद पन्ना नेशनल पार्क में बाघ पुर्नस्थापना प्रोजेक्ट शुरू हुआ। प्रयोग सफल हुआ और टाईगर रिजर्व में अब तेजी से बाघों की आबादी बढ़ रही है। इस प्रोजेक्ट के अंतर्गत डब्लूआईआई की टीम टाईगर रिजर्व में मौजूद है। फैक्ट फाइल 576 वर्ग किमी कोर एरिया 1100 वर्ग किमी बफर एरिया 28 बाघ एवं बाघिन 8 अर्द्धव्यस्क व शावक 2 ड्रोन प्रस्तावित 40-50 फिट ऊंचाई से निगरानी इनका कहना है पन्ना नेशनल पार्क में ड्रोन से निगरानी के लिए सभी प्रकार की स्वीकृतियां प्राप्त हो चुकीं हैं। डब्लयूआईआई के बताये मॉडल के अनुसार ड्रोन खरीदी होने वाली है। जून से प्रोजेक्ट शुरू होने की संभावना है। विवेक जैन फील्ड डायरेक्टर, पन्ना टाईगर रिजर्व