नेचर पार्क में कृत्रिम पार्क का स्वरूप तैयार कर कान्हा में मिनी पार्क बनाया जाएगा। इसके लिए सर्वे व सीमांकन का कार्य हो चुका है, अगले साल फरवरी तक पार्क को बनाए जाने की कवायद चल रही है। यह पार्क करीब एक वर्ग किमी में विकसित किया जाएगा। इसका विकास कान्हा के खटिया गेट में किया जा रहा है। दिव्यांग टूरिस्टों के लिए यह सुविधा नि:शुल्क रहेगी। पार्क में दिव्यांग बैटरी कार से नेचर ट्रैल एरिया में घूम सकेंगे। कैसे करेंगे पहचान -कान्हा नेशनल पार्क के इस मिनी पार्क में दिव्यांग बच्चों को ऑडियो सिस्टम के जरिए पक्षियों व वन्य प्राणियों की पहचान कराई जाएगी। -मिनी पार्क के इस सफर में गाइड की तरह इनके साथ टीचर होंगे जो उन्हें वन्य प्राणियों के बारे में और कान्हा के प्राकृतिक सौंदर्य की खासियत बताएंगे। -म्यूजियम की तरह मिनी पार्क में रियल साइज मॉडल को छूकर दिव्यांग पार्क प्रबंधन की धरोहर और वन्य प्राणियों को महसूस कर सकेंगे । इनका कहना है कान्हा पार्क में दिव्यांगों के लिए नेचर ट्रैल तैयार किया जा रहा है जो एक मिनी कान्हा के रूप में विकसित किया जाएगा। इसमें दृष्टिहीन दिव्यांग कान्हा में मौजूद वन्य प्राणियों की आवाज सुनकर उन्हें पहचान सकेंगे। दिव्यांगों के लिए कन्हा के मिनी पार्क की सैर पूरी तरह नि:शुल्क होगी। -संजय शुक्ला, डायरेक्टर कान्हा नेशनल पार्क