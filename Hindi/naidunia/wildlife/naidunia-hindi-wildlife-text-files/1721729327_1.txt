अमेरिका ने भारत के प्रोजेक्ट टाइगर में सहयोग की पेशकश की है। इसे बंगाल टाइगर को बचाने के उद्देश्य से बनाया गया है। एक संयुक्त बयान में बताया गया कि दोनों देश नवीनतम तकनीक के उपयोग से भारत में बाघों की सुरक्षा और शिकारियों से मुकाबले में एक साथ मिलकर काम करने के लिए सहमत हुए हैं। सहमति पत्र के तहत अमेरिका प्रोजेक्ट टाइगर का समर्थन करेगा और बचे हुए बाघों का पता लगाने और उनकी सुरक्षा में तकनीक मुहैया कराने के लिए भारत के साथ काम करेगा।