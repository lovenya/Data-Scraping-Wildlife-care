जमाल का पूरा परिवार इन शावकों के साथ ही रहता है। पूरे गाजा में जमाल का परिवार इन शावकों के कारण प्रसिद्ध था। वे इन्हें अपने पेट्स की तरह बगीचे में घुमाते, बाजार में ले जाते, मस्ती करते। फलस्तीन और गाजा पट्टी की सीमा पर बने शरणार्थी शिविर में ये दोनों शावक एक साल तक जमाल के परिवार के साथ ही रहे हैं। अंतरराष्ट्रीय पशु कल्याण संगठन "फोर पॉव्स" के आग्रह पर जमाल ने इन्हें सौंपने का निर्णय लिया। शिविर में लोगों की शिकायतों और आर्थिक परेशानियों के चलते उन्होंने शावकों को इस संगठन को सौंपने का फैसला लिया। संगठन इन्हें अपने साथ जॉर्डन ले जा रहा है। चिड़ियाघर से लिए थे शावकफलस्तीन सुरक्षा एजेंसी में काम करने वाले जमाल ने इन शावकों को एक चिड़ियाघर से खरीदा था। इसके बाद वो इन्हें शिविर में ले आए। उनके बड़े बेटे इब्राहिम और उनके तीन बच्चों के साथ ये शेर शावक बच्चों की तरह ही घुल मिल गए।