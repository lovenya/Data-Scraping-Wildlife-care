शाम को हुई वन्य जीवों पर आधारित संगोष्ठी में सेवानिवृत्त सीसीएफ विकास करण ने बताया कि वन्य जीवों के संरक्षण में छायाकारों की महत्वपूर्ण भूमिका है। छायाकार जब वन्य जीवों के छायाकारी के लिए जाते हैं तो वे जानकारी दे सकते हैं कि उन्होंने कौन से नए वन्य जीवों को देखा। साथ ही किन वन्य जीवों की संख्या में कमी आ रही है। इस बात की जानकारी भी दे सकते हैं। इस अवसर पर मौजूद छायाकारों ने भी वन्य जीवों से जुड़े अपने अनुभवों को साझा किया। इस प्रदर्शनी में जिन छायाकारों के चित्रों को शामिल किया गया है उनमें अजीत नारंग, मुकुल यादव, ए.राजेश्वर राव, प्रमाेद बडसमुद्रकर, विवेक पांडे, डॉ.निशीथ पटेल, अमित शर्मा, पंकज अग्रवाल, सचिन गोटिया, मेहुल यादव, नमन जैन,वरुण नेमा, यश गुप्ता, गौरव यादव, आदित्य सप्रे, श्रद्धा नामदेव, रुद्राक्ष शर्मा, मोहित कुकरेजा, व्रिपांश पांडे, सिद्धार्थ पटवा, ऋत्विक पाराशर,संजय गुप्ता, रुद्राक्ष चावला, विनोद भाटिया, अर्नत झा, अजय अर्नाल्ड शामिल हैं। आयोजन को सफल बनाने में मिलन फोटोग्राफिक सोसायटी के सभी सदस्यों का सहयोग रहा।