रायगढ़ (निप्र)। जिले में वनप्राणियों की मौत के मामले की जांच शुरू हो गई है। जिसके लिए राजधानी के मुख्य संरक्षक ने परियोजना संचालक को पत्र व्यवहार कर मामले की जांच 7 दिन के भीतर रिपोर्ट पेश करने कहा है। रायगढ़ वनमंडल में लगातार बढ़ रहे वन अपराध को लेकर बीते दिनों रायपुर के अपर प्रधान मुख्य वनसंरक्षक को पत्र व्यवहार कर उसकी शिकायत किया गया था। मामले को लेकर मुख्य संरक्षक ने गंभीरता से लेते हुए बिलासपुर मुख्य वनसंरक्षक अचानकमार को पत्र प्रेषित कर मामले की जांच करने का निर्देश दिया है। जिसके बाद इस मामले की जांच शुरू हो गया है। जिसमें जिले के वनमंडल में हो रहे वन्यप्राणियां की मौत के मामले की बारिकी से जांच होगा। जांच को 7 दिन में पूरा करने को कहा है। जिसके बाद जांच रिपोर्ट को कार्यालय में जमा करने का निर्देश दिया है।