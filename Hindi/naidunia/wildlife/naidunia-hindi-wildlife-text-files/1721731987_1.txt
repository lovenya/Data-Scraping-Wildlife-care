इसमें भी कई श्रेणियां हैं जैसे सबसे सुंदर घोंसला, सबसे जटिल घोंसला, सबसे छोटा घोंसला , सबसे बड़ा घोंसला, जमीन के घोंसले, पेड़ों के घोंसले। पक्षियों को भी वन्य प्राणियों कि अनुसूची में स्थान दिया गया है। इसलिए एक अक्टुबर से शुरू हो रहे वन्य प्राणी सप्ताह में विशेष आकर्षण का केंद्र रहता है। इस बार राष्ट्रीय उद्यान वनविहार का यह 12 साल पुराना घोंसला भी चर्चा में है इसमें हाजी लग-लग पक्षी अपने दो बच्चों के साथ नजर आ रहा है। हम पक्षी संसार के सबसे पुराने और बड़े घोंसले की बात करें तो पूरी दुनिया में सबसे बड़ा और मजबूत घोंसला बनाने के लिए अफ्रीका के बाज (बाल्ड ईगल ) को जाना जाता है रिकार्ड में जिसका घोंसला 13 फीट गहरा आठ फीट चौड़ा था इसका वजन एक मेट्रिक टन यानी दस क्विंटल था। इसी तरह आइसलेंड में सफेद पूंछ वाले एक ईगल परिवार ने 150 वर्षो तक एक ही घोंसले का पुनरूपयोग किया था। इसी तरह राजधानी भोपाल स्थित मप्र की इकलौती रामसर साइट के किनारे स्थित राष्ट्रीय उद्यान वनविहार के पक्षी बाड़े में कभी अतिथि बनकर आया हाजी लग-लग (वूली नेक्ड स्टार्क ) पक्षी अब यहां का स्थाई निवास बन गया है । इस बारे भी उसने यहां विशाल नीलगिरी के वृक्ष पर अपने घोंसले में परिवार बढाया है। इस घोंसले को उसने 2008 से पहले बना लिया था तब से अभी तक वह हर साल इसी पर अपना परिवार बड़ा रहा है इस बार भी उसके दो बच्चे साथ देखे जा रहे हैं। वन विहार के सेवानिवृत सहायक संचालक सुदेश वाघमारे बताते हैं कि मैं इस घोंसले को 2008 से देख रहा हूं लेकिन यह पहले से मौजूद था। यह पक्षी हमारे यहां मेहमान बनकर आया था लेकिन वातावरण इतना भाया कि वह यहीं रहने लगा। ये पक्षी वन्य प्राणी अनुसूची (शेड्युल) 4 में आते हैं। इसका स्वरतंत्र (वोकल कार्ड) पक्षी के नाम को लेकर वे बताते हैं कि गुलामी के दौर में हम अपने साहित्य की रक्षा नहीं कर पाए इसलिए हमारे पास कई जीव जन्तुओं के नाम नहीं है, जैसे तितलियों के अंग्रेजी में हजारों नाम हैं लेकिन हमारे पास केवल एक नाम तितली है। इसी प्रकार कितने तरह के रंग है लेकिन हमारे पास केवल दो चार रंगो के ही नाम हैं। इस पक्षी के बैठने पर सफेद दाड़ी लगा चहरा दिखने के कारण ही इसका नाम हाजी लग-लग पड़ गया है। इसे अंग्रेजी में वूली नेक्ड स्टार्क कहा जाता है। इसके गले में स्वर तंत्र (वोकल कार्ड) नहीं होता यह हवा गले में भरकर विशेष प्रकार से बोलता है। वनविहार में इसका स्थाई निवास गर्व की बात है। वहीं पक्षियों पर पीएचडी और राजद्यानी के आसपास की झीलों में पक्षियों पर रिसर्च कर रहे राजेश शान बताते हैं कि पक्षियों के लिए किसी स्वर्ग से कम नहीं है मप्र की यह रामसर साइट लेकिन इसके साथ ही आसपास जैसे दाहोद , हलाली, एलं अन्य छोटे-छोटे जलाशयों में भी बड़ी संख्या में पक्षी आते हैं यह पानी और भोजन की मात्रा पर निर्भर करता है। बड़े पक्षी जैसे वूलीनेक्ड, ओपन बिल्ड, और पेंटेड स्टार्क अपने पुराने घोंसलों को दुबारा यूज कर लेते हैं । लेकिन ज्यादातर पक्षी प्रजनन के लिए नए घोंसले बनाते हैं। बहुत से पक्षियों के घोंसले खाली होने के बाद कुछ दूसरी प्रजाति के पक्षी अपना लेते हैं, इसलिए पक्षियों के पुराने घोंसेले तोड़ने से रोका जाता है। रामसर साइट में आने वाले पक्षियों की संख्या और प्रजाति के बारे में अभी तक वैज्ञानिक तरीके से काम नहीं हुआ है और कोई भी अद्यीकारिक पुष्टी नहीं है कि कितनी संख्या में पक्षी आते है यह काम होना बेहद जरूरी है जिससे हम फेक डाटा से बच सकें। लगभग 160 से 190 प्रजाति के पक्षियो का यहां आना जाना है इनकी संख्या कई हजारों में है लेकिन प्रमाणित नहीं है कि कौन से प्रजाति के कितने पक्षी आते हैं। इनकी संख्या मौसम और भोजन की उपलब्द्यता पर निर्भर करती है वे अभाव मे अन्य अनुकूल स्थानों की और चले जाते हैं । वूलीनेक्ड स्टार्क बड़ी झील की नदी कोलांस के किनारे स्थित बड़े पेड़ों पर निवास करते हैं इसके साथ ही वे हलाली और दाहोद बांध पर भी रहते हुए देखे गए हैं । लेकिन वनविहार का यह घोंसला इनका सबसे पुराना घोंसला है। बड़ी झील में ग्रेटर फ्लिमिंगो और कामन क्रेन भी गर्मी के दिनों में आ चुके हैं। किंतु लगातार नहीं आ रहे हैं। वनविहार के सहायक संचालक अशोक जैन बताते हैं कि हमने विशेष निगरानी में रखा है, उस स्थल को अभी कुछ दिन पहले एक बच्चा नीचे गिर गया था सुरक्षा कर्मियों ने निगरानी रखी कुछ देर बाद उसकी मां वहां आई और बच्चे को उटाकर वापस घोंसले में ले गई। यह घोंसला वनविहार की धरोहर है । इसे 12 साल हो गए हैं आबाद हुए हर साल दो-तीन बच्चे बड़े होकर अन्यत्र चले जाते हैं । यह सब पक्षी विहार में मौजूद पानी, भोजन और सुरक्षा के कारण संभव हो सका है।