पार्क के डायरेक्टर रविंद्र सक्सेना ने बताया कि शावक को फ्लूड थेरेपी से ठीक करने की कोशिशें की जा रही हैं। बाहर से दवाईयां भी दे रहे हैं। उसके शरीर में पानी की बहुत कमी हो गई थी कमजोरी दूर नहीं हो रही है। उसकी ग्रोथ एक तरह से स्थिर के समान है। उसके स्वास्थ्य की शतत निगरानी कर रहे हैं। बता दें कि तेंदुए को शनिवार रात नौ बजे वन विहार में शिफ्ट किया था, तब उसे उसका इलाज चल रहा है। मंगलवार को पहली बार स्वास्थ्य जांच हुई है। मां के इंतजार में बिगड़ गई हालत तेंदुए के शावक सिवनी की रूखड़ रेंज में लोगों को नजर आया था जिन्होंने तत्काल स्थानीय वन अमले को जानकारी दी थी। सूत्रों के मुताबिक स्थानीय वन अधिकारियों ने तेंदुए को मां से मिलाने के प्रयासों किए और तीन दिन तक जंगल में तेंदुए के शावक की निगरानी करते रहे थे। आखिरकार उसकी मां नहीं आई थी। वन्यप्राणी विशेषज्ञों का कहना है कि इस तरह मां के इंतजार में तीन दिन नहीं गंवाते और शावक को पहले ही रेस्क्यू कर डाइट देना शुरू कर देते तो उसकी हालत नहीं बिगड़ती। अब वह काफी प्रभावित हो चुका है, उसकी हालत में सुधार आने में समय लगेगा।