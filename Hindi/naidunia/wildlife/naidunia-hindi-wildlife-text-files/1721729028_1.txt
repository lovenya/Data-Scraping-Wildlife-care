वाइल्‍ड लाइफ प्रोटेक्‍शन सोसाइटी ऑफ इंडिया के अनुसार, वर्ष 1987 से अब तक हाथियों के गलियारे से गुजरने वाली रेल लाइनों पर ट्रेन की चपेट में आने से 175 हाथियों की मौत हो चुकी है। जबकि सिर्फ ओडिशा में ही अकेले ट्रांसमिशन लाइनों से लगे करंट, शिकारियों और अन्‍य कारणों से 126 हाथियों की मौत हुई है। वन्‍यजीव संरक्षण एक संस्‍था के अनुमान के अनुसार, अगस्‍त तक 18 हाथियों का शिकार किया गया। वर्ष 2013 में शिकारियों ने 38 हाथियों को मार डाला। केंद्र सरकार ने 1992 में प्रोजेक्‍ट एलिफेंट शुरू किया था, जिसमें इस जीव के रहने और गुजरने के इलाके में हाथियों को कोई कानूनी सुरक्षा नहीं दी गई है। देश में हाथियों के लिए 32 रिजर्व बने हैं, जिन्‍हें पर्यावरण मंत्रायल ने स्‍वीकृति दी है। मगर, राज्‍य सरकारों ने 60 हजार वर्ग किलोमीटर इलाके में फैले महज 26 रिजर्व को ही नोटिफाई किया है। इस कुल क्षेत्र में से महज थोड़े से हिस्‍से को ही कानूनी सुरक्षा मिली है। इसी तरह से हाथियों द्वारा मूवमेंट के लिए उपयोग किया जाने वाला करीब 50 फीसद गलियारे को कानूनी सुरक्षा नहीं मिली है।