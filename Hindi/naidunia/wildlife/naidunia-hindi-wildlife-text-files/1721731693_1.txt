इस तेंदुए को वन अमले ने 6 मार्च को सागर जिले के दक्षिण वन मंडल के अंतर्गत आने वाले रतोना गांव से पकड़ा था। इसके शरीर में गंभीर चोट आई थी। उसके गंभीर रूप से घायल होने को लेकर अभी भी सागर में स्थानीय वन विभाग जांच कर रहा है। जब उसे भोपाल लाया गया तो बन पार्क के वन्यप्राणी विशेषज्ञ डॉ. अतुल गुप्ता की टीम ने उसकी जांच की और फिर इलाज शुरू किया। महज डेढ़ महीने में ही तेंदुआ स्वस्थ हो गया। इसकी रिपोर्ट मध्यप्रदेश वन्यप्राणी विभाग को भेजी गई जहां से तेंदुए को खुले जंगल में उसके प्राकृतिक रहवास स्थल में छोड़े जाने की सहमति दी थी। दो बाघ, दो तेंदुए को भी खुले जंगल में छोड़ा वन विहार नेशनल पार्क प्रबंधन ने बीते 1 साल में दो बाघ, दो तेंदुए और एक भालू को भी खुले जंगल में छोडा है। खुले जंगल में छोड़ना जरूरी किसी भी वन्यप्राणी को बाड़े में रखना वन्यप्राणी विशेषज्ञ के अनुसार ठीक नहीं है। यदि संबंधित वन्यप्राणी खुले जंगल में शिकार करने की क्षमता रखता है और ऐसा महसूस होता है कि वह अपना जीवन यापन कर सकता है तो उसे बाड़े में रखना वन्य प्राणी नियमों के विपरीत है इसलिए वन विहार नेशनल पार्क प्रबंधन कोशिश करता है कि जंगलों और रिजर्व से घायल अवस्था में आने वाले वन्यप्राणियों को स्वस्थ करके खुले जंगल में छोड़ा जाए।