नईदुनिया प्रतिनिधि रायगढ़। गोमर्डा अभ्यारण्य से लगे सारंगढ़ बरमकेला ग्राम मल्दा (ब) में तड़के सुबह बुर्जुग महिला पर तेंदुआ ने हमला कर जख्मी करने का मामला सामने आया हैं। जानकारी के मुताबिक एक बुर्जुग दुखदाई पति स्व सीताराम उम्र 72 साल ग्राम मल्दा( ब) रहवासी रोजना की तरह तड़के सुबह 5 बजे के आसपास घरेलू कार्य करने के लिए बाड़ी की ओर गई थी। तभी महिला पर तेंदुआ ने हमला कर दिया। गोमर्डा अभ्यारण्य से लगे इस मल्दा ब गांव में तेंदुए के हमले के बाद ग्रामीणों में दहशत का माहौल है। इससे पुर्व भी इस तरह की घटना हो चुकी है,मवेशियों को शिकार भी बनाया जा चुका है। तेंदुए के हमले के बाद महिला ने चीख पुकार करते हुए खुद को बचाने का प्रयास करने लगी, शोर मचाने से लोगो के एकत्रित होने से पहले ही तेंदुआ मौके से जंगल की ओर भाग गया। इधर वन विभाग के अधिकारियों को सूचना मिलने के बाद मौके पर आकर मुआयना करने लगे। जबकि घायल महिला को समुचित इलाज नही करवाए बैगेर वापस लौट जाने से ग्रामीणों में नाराजगी भी है। फिलहाल बुजुर्ग महिला को उसके परिजनों ने इलाज के लिए सारंगढ़ अस्पताल लेकर गए हैं जहां उसका डॉक्टर द्वारा उपचार किया जा रहा है। क्षेत्र के जंगल और अभ्यारण्य में है संरक्षित वन्य जीव लगातार इस तरह वन्य जीवों के हमले सामने आ रहे है। मवेशियों को भोजन के लिए शिकार कर सेवन करने का प्रकरण सामने आया है। वहीं यह गांव जंगल तथा गोमर्डा अभ्यारण्य से जुड़ा भी है जिसके चलते वन्य जीव जंगल की ओर से आ जाते है तथा मुख्य मार्गो में भी गाहे बगाहे नजर आते हैं। जिसमे राहगीरों ने अपने मोबाइल के कैमरे में कैद तक कर लिए है। बीते साल पूर्व विधायक उस क्षेत्र से लौटते वक्त तेंदुए को सड़क पार करते देख अपने कैमरे से फोटो तक इंटरनेट मीडिया में प्रसारित की थी।