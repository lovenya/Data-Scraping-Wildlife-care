सबा वन्यजीव विभाग के निदेशक ऑगस्टीन तुगा ने बताया कि इमान नाम की 25 वर्षीय मादा गैंडे की कैंसर की वजह से मौत हो गई। वह बोर्नियो द्वीप पर रहती थी। "वह ट्यूमर के बढ़ते दबाव की वजह से उसे जबरदस्त दर्द होने लगा था। मुझे लगता है कि हम पुष्टि कर सकते हैं कि सुमात्रा राइनो अब मलेशिया में विलुप्त हो गए हैं। उन्होंने कहा कि मलेशिया के आखिरी नर सुमात्रा राइनो की इसी साल मई में मौत हो गई थी। वह मलेशिया के सबा राज्य में बोर्नियो द्वीप पर इमान के साथ उसी रिजर्व में रहता था। बोर्नियो राइनो एलायंस के कार्यकारी निदेशक जॉन पायने ने कहा कि जलवायु के अनुसार सुमात्रन गैंडे परिवर्तन नहीं कर सके और इसके साथ ही पारंपरिक चीनी चिकित्सा के लिए बड़े पैमाने पर उनका शिकार किया गया। लिहाजा, उनकी संख्या तेजी से घटती गई और आखिरकार वे विलुप्त हो गए। मलेशिया की पर्यटन मंत्री क्रिस्टीना ने कहा कि इमान की मौत एक प्राकृतिक घटना थी और तात्कालिक कारण की वजह से यह मलेशिया के लिए एक सदमा है। मार्च 2014 में पकड़े जाने के बाद से इनाम को बहुत ही बेहतर देखभाल दी गई थी और उसका खास ध्यान रखा गया था।