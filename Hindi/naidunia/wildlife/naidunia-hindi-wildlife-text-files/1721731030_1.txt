इससे वन्यजीवों को काफी दिक्कतों का सामना करना पड़ता है। इसलिए वन विभाग ने वन्यजीवों को मौसमी बीमारी से बचाने के लिए एहतियात बरतना शुरू कर दिया है। जंगल सफारी में वन्यजीवों के क्रॉल में हल्दी पावडर का छिड़काव किया जा रहा है। वहीं पानी में पोटैशियम परमैग्नेट डालकर पैर धोया जा रहा है, ताकि खुरपका जैसी बीमारी से बचाया जा सके। जंगल सफारी प्रबंधन का कहना है कि विभाग पूरी मुस्तैदी से जानवरों की देखभाल कर रहा है। ज्ञात हो कि एशिया की सबसे बड़ी मानव निर्मित जंगल सफारी में वन्यजीवों को रखा गया है। उनके लिए सफारी प्रबंधन ने 11 बाड़ों का निर्माण कार्य किया है, जिनमें उन्हें रखा गया है। उनके स्वास्थ्य को ध्यान में रखते हुए मौसम के हिसाब से खानपान की व्यवस्था की जाती है। जंगल सफारी प्रबंधन ने प्रथम चरण में टाइगर, लायन, वाइट टाइगर, तेंदुआ और कछुआ, गोह, हिप्पोपोटामस, घड़ियाल समेत हिमालयन भालू के बाड़े का निर्माण कर उनको शिफ्ट कर दिया है। प्रबंधन वन्यजीवों को पूरी तरह चेक कर खाना दे रहा है। बरसात में बढ़ जाती हैं मक्खियां वन विभाग के अधिकारी ने बताया कि बरसात शुरू होते ही मक्खियां बढ़ जाती हैं। इससे बीमारियां फैलती हैं। वन विभाग वन्यजीवों को बचाने के लिए सफारी परिसर एवं क्रॉल में अल्ट्रावायलेट किरणों वाली लाइट की व्यवस्था की गई है। 300 पर्यटक पहुंच रहे सफारी जंगल सफारी में बारिश के मौसम में पर्यटकों की संख्या अन्य मौसम की अपेक्षा घट जाती है। छुट्टियों के दिनों में एक हजार से बारह सौ तक पर्यटक रोज पहुंचते हैं। वर्तमान में सिर्फ 300 पर्यटक ही पहुंच रहे हैं। गलघोंटू से वन्यजीवों को होती है दिक्कत गलाघोंटू बीमारी के प्रकोप से पशु सुस्त हो जाता है, पागुर करना छोड़ देता है। पीड़ित पशु के शरीर का तापमान काफी बढ़ जाता है। पशु के नाक और मुंह से धागे की तरह लार गिरता है और आंख से पानी निकलता है। बीमार पशु के कंठ तथा जबड़ों के बीच का भाग सूज जाता है। सूजन वाला हिस्सा गरम रहता है और दर्द होता है। पशु को सांस लेने में काफी तकलीफ होती है, बाद में पतला दस्त होने लगता है। सही समय पर पीड़ित पशु का इलाज नहीं होने पर छह से 24 घंटे के अंदर मौत हो जाती है। - बारिश में सफारी के वन्यजीवों के लिए एहतियात बरती जा रही है। क्रॉल में हल्दी का छिड़काव तथा पानी में पोटैशियम परमैग्नेट डाला जा रहा है, ताकि वन्यजीवों को किसी प्रकार की दिक्कत न होने पाए।- एम. मर्शीवेला, डीएफओ, जंगलसफारी रायपुर