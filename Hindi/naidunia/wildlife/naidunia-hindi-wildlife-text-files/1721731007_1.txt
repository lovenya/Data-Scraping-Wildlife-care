ठीक इसी तरह सभी वन्यजीवों की बढ़ती संख्या को देखकर अधिकारी चिंतित हैं। इसकी वजह है कि संख्या से अधिक होने पर खानपान के लिए अतिरिक्त व्यय हो रहा है। वहीं दूसरी तरफ इससे यह फायदा है कि वन्यजीवों को देकर दूसरे जू से वन्यजीव लाए जा सकते हैं। ज्ञात हो कि एशिया से सबसे बड़े जंगल सफारी का छह नवंबर 2016 को प्रधानमंत्री नरेन्द्र मोदी के हाथों किया गया था। उद्घाटन के बाद प्राकृतिक सौंदर्य के साथ खुले में बाघ, शेर को देखने के लिए भारी संख्या में पर्यटक पहुंचते हैं। वर्तमान में जंगल सफारी में एक दिन में करीब 300 पर्यटक आ रहे हैं। सफारी के अधिकारी ने बताया कि छुट्टी के दिन पर्यटकों की संख्या अधिक रहती है। इसकी वजह है कि स्कूल और कार्यालय बंद रहते है, इसलिए पर्यटक जंगल सफारी देखने के लिए पहुंचते हैं। अधिकारी का यह भी कहना है कि वर्तमान में बरसात का मौसम होने की वजह से पर्यटकों की संख्या में गिरावट आई है। सफारी क्षेत्र में बनी चार सफारी - शाकाहारी वन्यप्राणी सफारी- क्षेत्र 30 हेक्टेयर - भालू सफारी- क्षेत्र 20 हेक्टेयर - टाइगर सफारी- क्षेत्र 20 हेक्टेयर शेर सफारी- क्षेत्र 20 हेक्टेयर वर्तमान में इतने वन्यजीव नाम पहले अब बंगाल टाइगर 02 06 शेर 04 07 भालू 02 07 चीतल 40 126 काला हिरण 22 46 नीलगाय 06 21 कोट्री 05 07 सांभर 04 09 ऐसे पहुंचें जंगल सफारी राजधानी रायपुर रेलवे स्टेशन और घड़ी चौक से एसी बस जंगल सफारी जाती है। इसका किराया 40 रुपये है। बस महज 40 मिनट में जंगल सफारी के मुख्य गेट तक पहुंचाती है। उसके बाद जंगल सफारी घूमने के लिए बसें चलती हैं। बस का किराया 300 रुपये है। छह साल से कम के बच्चों का किराया नहीं लगता। छह से लेकर 12 साल तक के बच्चों का आधा किराया लगता है। 800 एकड़ का क्षेत्रफल राजधानी से करीब 25 किलोमीटर दूर नया रायपुर में 800 एकड़ में जंगल सफारी बनाई गई है। टाइगर, लायन, वाइट टाइगर, तेंदुआ, कछुआ, दरियाई घोड़ा, घड़ियाल, हिमालयन भालू, गोह, हिरण, वन भैंसा आदि पर्यटकों को आकर्षित कर रहे हैं। जंगल सफारी का माहौल वन्यजीवों को काफी रास आ रहा है, इसलिए उनकी संख्या में इजाफा हो रहा है। वन्यजीवों की संख्या में इजाफा होने से हम वन्यजीवों की अदला-बदली आसानी से कर सकेंगे। - केके विसेन, सीसीसीएफ वाइल्ड लाइफ, रायपुर