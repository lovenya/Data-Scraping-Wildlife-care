जानवरों की तलाश के लिए लगाए गए कैमरों में एक तेंदुए नजर आया था, इसकी गर्दन में जंगली सुअर व हिरण को शिकरियाें द्वारा पकड़ने वाला फंदा कसा था। इसके कारण इसकी गर्दन में घाव था। कैमरे में तेंदुए की गर्दन में काफी बड़ा घाव आया था। इस तेंदुए को पकड़ने के लिए वन विभाग ने शिवपुरी माधव नेशनल पार्क से पिंजरा मंगाकर जंगल में लगाया था। साथ ही इसमें चारे के लिए एक बकरा भी बांधा था, लेकिन इसके बाद भी तेंदुआ यहां पर नहीं आया। लगातार एक सप्ताह तक पिंजरा लगाए रहने एवं आसपास के पूरे क्षेत्र में पंजों के निशानों को तलाशने के बाद वन विभाग ने हार मान ली है। उनका मानना है कि संभवता: तेंदुए वापस चले गए हैं। वर्जन आज तेंदुए के लिए लगाए गए पिंजरे को हटाया जा रहा है, क्योंकि एक सप्ताह से यहां पर ना तो पंजों के निशान नजर आए हैं और ना ही पिंजरे के आसपास तेंदुए दिखे हैं। साथ ही ग्रामीणों को भी इन तेंदुओं की कोई आहट नहीं मिली है। साथ ही चरवाहों ने भी जंगल में इन्हें नहीं देखा है। इसके चलते आशंका है कि तेंदुए वापस जंगल में लौट गए हैं, क्योंकि यहां पर पोखर भर गए हैं साथ ही झरने भी बहने लगे हैं। कैलाश शर्मा, एसडीओ वन विभाग सोनचिरैया अभ्यारण्य