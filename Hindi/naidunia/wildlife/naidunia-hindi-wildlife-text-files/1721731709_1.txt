जानकारी के अनुसार सोमवार दोपहर के बाद देलवाड़ी के जंगल मे धुआं उठता देख इसकी सूचना रेंज को दी। वहां से मुख्यालय को जानकारी दी गई। आग बुझाने वाला अमला पहुंचता उससे पहले ही आग काफी फैल चुकी थी। इस सम्बंध में वनमंडलाधिकारी विजय सिंह ने बताया कि‍ देलवाड़ी के जंगल मे आग लगने की सूचना मिलने पर महकमे के मैदानी अमला मौके पर पहुंच कर आग पर काबू पाने में जुट गया। डीएफओ ने यह भी बताया क‍ि मैदानी इलाके में लगी आग पर काबू पा लिया गया जबकि‍ पहाड़ी चट्टानों पर आग दहक रही है । आग लगने के कारण जहा वन संपदा नष्ट हो रही है। वहीं वन्यजीवों के जीवन पर भी संकट उत्‍पन्न होने की संभावना से इनकार नही किया जा सकता। इससे पहले भी अभयारण्‍य के बरखेड़ा गौहरगंज रेंज के जंगलों में आग ने अपना रौद्र रूप दिखाया था । इनका कहना है जानकारी मिलते ही अमला सक्रिय हो गया तथा मैदानी क्षेत्र की आग पर शाम तक काबू पा लिया। पहाड़ों के ऊपरी हिस्से की आग बुझाने के प्रयास किये जा रहे हैंं। विजय सिंह वनमंडलाधिकारी औबेदुल्लागंज