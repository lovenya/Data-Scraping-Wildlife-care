श्योपुर। माता चीता सासा पिछले कुछ दिनों से डिहाइड्रेशन से जूझ रही है। हालांकि उसके स्वास्थ्य में सुधार हो गया है। लेकिन भोपाल वन विहार की टीम उस पर नजर रख रही है। लेकिन सासा के स्वास्थ्य होने के लिए करहल क्षेत्र के लोगों ने पूजा, आराधना व भजन करना शुरू कर दिया है। #cheetaInMP pic.twitter.com/Y6bYEzXgPA — NaiDunia (@Nai_Dunia) February 2, 2023 उल्लेखनीय है कि कूनो में अफ्रीका से 12 चीते और आने वाले हैं। चूंकि पहले से आई चीतों में मादा चीता सासा का स्वास्थ्य खराब हो गया। ऐसे में क्षेत्र के लोगों को डर है कि कहीं कुछ हो गया तो अफ्रीका से आने वाले अन्य चीतों पर रोक न लग जाए। इसलिए लोग हनुमानजी से प्रार्थना कर रहे हैं। टीम ने कूनों में देखी दक्षिण अफ्रीका से आने वाले चीतों की तैयारी दक्षिण अफ्रीका से लाए जा रहे 12 चीतों के लिए चल रही तैयारियों को देखने के लिए बुधवार को पशु विज्ञानियों की चार सदस्यीय टीम कूनो नेशनल पार्क पहुंची। टीम ने एकांतावास (क्वारंटाइन) के लिए बनाए गए बाड़े का निरीक्षण किया व मादा चीता सासा के स्वास्थ्य के बारे में जानकारी ली। वैज्ञानिकों ने नए चीतों के रहने, शिकार, स्वास्थ्य परीक्षण आदि की व्यवस्थाओं को पूरा करने के निर्देश दिए। टीम में प्रधान वैज्ञानिक डा. अभिजीत पावड़े, दिल्ली से डाक्टर वेंकटेश्वर, भोपाल के डा. अश्विन राउत व जबलपुर से एक अन्य विज्ञानी शामिल रहे। कूनो डीएफओ पीके वर्मा ने बताया कि निरीक्षण के बाद देर शाम टीम लौट गई है।