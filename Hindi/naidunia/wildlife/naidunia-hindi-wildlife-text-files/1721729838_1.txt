बोरिद निवासी अजय मंगल सिंह धु्रव ने बताया कि सिरपुर निवासी दीवान कमार का परिवार अमलोर में बीते कुछ दिनों से रेवाराम की बाड़ी में रुके हुए हैं। इस क्षेत्र में बीते 10-12 दिन से हाथियों की मौजूदगी है। हाथी अमलोर और आसपास के जंगल व छताल गांव के तरफ हैं। बोरिद तक हाथियों की आवाजाही बनी हुई है।हाथियों की वजह से लोगों में दशहत है। सिरपुर और पासिद स्कूलों में पढ़ने वाले बच्चे स्कूल नहीं जा पा रहे हैं। पूछने पर प्रभारी वन परिक्षेत्र अधिकारी ईश्वर चंद्राकर ने बताया कि सिरपुर क्षेत्र में हाथी की दस्तक की सूचना पर वन विभाग के अमले को अलर्ट किया गया है। आसपास के ग्रामीणों को सुनसान जंगल में नहीं जाने, हाथी के आबादी क्षेत्र में आने पर वन अमले को तत्काल सूचना देने कहा गया है। एक घर के छप्पर को हाथी ने तोड़ा था, उसे तत्कालिक सहायता मुहैया कराकर छप्पर मरम्मत कराया जा रहा है। गौरतलब है कि इसके पहले भी सिरपुर क्षेत्र के खमतराई खार के जंगल में ग्राम केड़ियाडीह निवासी एक युवक को 7 मई को हाथी ने कुचलकर मार डाला था। इस घटना के बाद से इस क्षेत्र में हाथियों की आवाजाही लगातार बनी हुई है। बावजूद वन विभाग का अमला ग्रामीणों को वन्य प्राणियों के हमले से बचाने का पुख्ता इंतजाम नहीं कर रहा है। यह क्षेत्र बार नयापारा अभयरण्य से लगा हुआ है।