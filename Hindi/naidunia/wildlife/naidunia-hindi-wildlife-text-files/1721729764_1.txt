वन विभाग से मिली जानकारी के अनुसार मेमरा-गोपालपुर मार्ग पर भालू के बच्चे के मृत अवस्था में पड़े होने की सूचना मिली। इसके बाद विभागीय कर्मचारी घटनास्थल पहुंचे। शव को उठाकर पिथौरा वन काष्ठागार लाया गया, जहां पशु चिकित्सक दीपक अग्रवाल से शव परीक्षण किया। डॉ. अग्रवाल के मुताबिक मृत भालू की उम्र लगभग 6 माह है। सिर एवं पेट में गहरे चोट के कारण हड्डियां टूट गई थी, जिसके कारण उसकी मौत हुई है। इससे अनुमान लगाया जा रहा है कि सड़क पार करने के दौरान किसी चारपहिया वाहन की चपेट में आ गया होगा और सड़क किनारे ही उसकी मौत हो गई होगी। इस घटना में सिर एवं पेट की पसलियां टूट गई थी। वन विभाग विवेचना में जुट गई है। --