हां, पर यहां आने के बाद आप को वन्य जीवों से जुड़ी हर वो जानकारी मिल जाएगी, जिसे आप न तो किताबों में पढ़ सकते हैं और न ही इंटरनेट मीडिया में देख सकते हैं। यहां रखे जीवाश्यम आप को मध्यप्रदेश ही नहीं बल्कि देशभर के राष्ट्रीय अभ्यारण में मिलने वाली जीवों के करीब लाते हैं। इसलिए खास है यह संग्रहालय : मध्यप्रदेश का एक मात्र यह ऐसा संग्रहालय है, जहां मध्यप्रदेश के सभी राष्ट्रीय अभयारण्य में मिलने वाली सभी पशुओं के जीवाश्म को सहेजकर रखा गया है। यहां पर हाथी के दिल को सहेजकर रखा गया है, जिसे देखने के बाद आप को पता चलेगा कि जितना विशाल हाथी का आकार होता है, उतना ही विशाल उसका दिल। संग्रहालय में शेर, चीता और हिरण के भी अंग और कई जीवाश्म देखने मिलेंगे। यहां पर लगभग 55 से ज्यादा वन्य जीवों के अंग और उसके जीवाश्म को रखा गया है। इसके अलावा यहां पर शेर की खाल ही नहीं बल्कि शेर का अंग से तैयार किया हुआ पूरा का पूरा जीवाश्म है, जो लगभग सात से आठ फीट लंबा और 10 फीट से 12 फीट चौड़ा है। इसे देखकर ऐसा लगता है कि शेर आप के सामने आकर खड़ा हो गया हो। बच्चों के पर्यटकों के लिए निश्‍शुल्क : सिविल लाइन के वेटरनरी कालेज परिसर में बने वन्य जीव फारेंसिंक एवं स्वास्थ्य संस्थान में यह संग्रहालय है। इसे निहारने के लिए विश्वविद्यालय प्रशासन कोई शुल्क नहीं लेता। इस अभी पूरी तरह से नि:शुल्क ही रखा गया है। यहां पर न सिर्फ वन्य जीव पर शोध करने वाले विज्ञानी और डाक्टर आते हैं बल्कि पर्यटक और स्कूल के बच्चे भी यहां आते हैं। इस संग्रहालय में 50 से ज्यादा वन्य जीवों के बच्चों के जीवाश्म को भी रखा गया है, ताकि लोगों को वन्य जीवों से जुड़ी हर वो जानकारी मिल जाए, जिसे जानने के लिए वे हमेशा अतुर रहते हैं। पोस्टमार्टम के दौरान लिए अंग : वन्य जीव फारेंसिंक एवं स्वास्थ्य संस्थान के विज्ञानी और डाक्टर, प्रदेश के राष्ट्रीय अभयारण्य में वन्य जीवों के उपचार के लिए जाते हैं। इस दौरान उनकी मौत के बाद पोस्टमार्टम भी करते हैं। इस दौरान उनके अंग और शरीर को वे अपने संग्रहालय में लाकर रखते हैं। 2013 से अब तक सैकड़ों जीवाश्मों को यहां पर सहेजा जा चुका है, जो आम लोगों को देखने के लिए रखा गया है। इस संग्रहालय को और भी बड़ा बनाने के लिए विश्वविद्यालय प्रशासन जल्द ही कई बड़े निर्णय लेने जा रहा है। शहर के लिए यह संग्रहालय एक बड़ी उपलब्धि है। ...................... विश्वविद्यालय के वन्य जीव फारेंसिंक एवं स्वास्थ्य संस्थान में हमने 55 से ज्यादा वन्य जीवों के जीवाश्म को सहेजकर रखा है, जिसे न सिर्फ शोध करने वाले विज्ञानी, बल्कि पर्यटक और विद्यार्थी भी देख सकते हैं। इन जीवों को देखने के बाद हमें वन्य जीवों से जुड़े कई रहस्यों की जानकारी लगती है। - प्रो.एसपी तिवारी, कुलपति, वेटरनरी विश्वविद्यालय जबलपुर