बता दें कि, चीतों को भारत लाने के लिए गुरुवार को दक्षिण अफ्रीका में भोजन दे दिया गया है। अब इन्हें शुक्रवार को ट्रेंकुलाइज किया जाएगा, ताकि यह सफर में शांत रहकर कूनो नेशनल पार्क तक आ सकें। चीतों को कूनो नेशनल पार्क आने के बाद अगला खाना दिया जाएगा। इंडियन एयरफोर्स के सी-17 ग्लोब्समास्टर मास्टर प्लेन साउथ अफ्रीका के लिए सुबह रवाना कर दिया है। यह विमान शनिवार को साउथ अफ्रीका के हिंडन एयरबेस से चीता लेकर सुबह 10 बजे ग्वालियर लैंड करेगा और वहां से दोपहर 11 बजे तक तीन हेलीकाप्टर चीतों को लेकर कूनो नेशनल पार्क पहुंचेगा। जिन्हें यहां इनके लिए बनाए गए क्वारंटीन बाड़ों में दोपहर 12.30 बजे तक सीएम शिवराज सिंह चौहान और केंद्रीय वनमंत्री भूपेंद्र यादव इन चीतों को रिलीज करेंगे। इन चीतों के साथ ही कूनो नेशनल पार्क में इनकी संख्या 20 हो जाएगी। बताया गया है कि कूनो नेशनल पार्क में जो चीता आ रहे हैं, उनके साथ 4 दक्षिण अफ्रीकी एक्सपर्ट भी आएंगे। इन चीतों के साथ वेटरनरी डाक्टर और चीता एक्सपर्ट डाक्टर लारेल उसी विशेष विमान के साथ आएंगी। तैयारियों के जायजा लेने कूनो नेशनल पार्क पहुंचे पीसीसीएफ दक्षिण अफ्रीका से आने वाले चीतों की तैयारियों के जायजा लेने के लिए गुरुवार को पीसीसीएफ वन्यप्राणी वन्यजीव जेएस चौहान कूनो नेशनल पार्क पहुंचे। जहां उन्होंने कूनो पार्क प्रबंधन के अधिकारियों के साथ बैठक की और एक-एक तैयारी को लेकर विस्तार से स्टाफ से चर्चा की। हेलीकाप्टर से कूनो आएंगे मुख्यमंत्री सीएम और वन मंत्री का कार्यक्रम निर्धारित दक्षिण अफ्रीका से लाए जा रहे 12 चीतों को रिलीज करने के लिए इस बार सीएम शिवराज सिंह चौहान और केंद्रीय वन मंत्री भूपेंद्र सिंह कूनो नेशनल पार्क आ रहे हैं। केंद्रीय मंत्री 17 फरवरी यानी शुक्रवार को कूनो पहुंच जाएंगे। सीएम शिवराज सिंह चौहान हेलिकाप्टर से शनिवार को सुबह 11 बजे कूनो नेशनल पार्क पहुंचेंगे।