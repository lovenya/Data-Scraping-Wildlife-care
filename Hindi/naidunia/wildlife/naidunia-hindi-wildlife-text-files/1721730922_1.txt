प्रदेश में वन विभाग संसाधनों के अभाव से जूझ रहा है। वन विभाग के पास पर्याप्त मात्रा में पिंजड़े नहीं हैं। इसकी वजह से वन्यजीवों के रेस्क्यू के दौरान दिक्कतों का सामना करना पड़ रहा है। मानव और वन्यजीव के बीच द्वंद्व की स्थिति निर्मित हो रही है। ऐसे में किसी भी दिन बड़ी दुर्घटना हो सकती है। इसका खुलासा तब हुआ जब रायपुर सीसीएफ ने प्रधान मुख्य वन संरक्षक छत्तीसगढ़ को पत्र लिखकर पिंजड़े की मांग की। प्रदेश से सभी छह संभागों को मिलाकर 80 पिंजरे की आवश्यकता महसूस की जा रही है। सूत्रों की मानें तो विभाग पिंजड़े की कमी का दंश झेल रहा है। पिंजड़े मिल जाएं तो मैदान में आने वाली दिक्कतों से मुक्ति मिलेगी। ज्ञात हो कि प्रदेश के धमतरी, राजनांदगांव, जंगल सफारी रायपुर वन मंडल और सरगुजा वनवृत्त के समस्त वन मंडलों में संरक्षित क्षेत्रों और उसके बाहर अधिकांशतः वन्य प्राणियों को रेस्क्यू किया जाता है। रेस्क्यू के दौरान अक्सर यह देखा जाता है कि इन सभी स्थानों पर आवश्यक पिंजड़े उपलब्ध नहीं रहते। ग्रामीणों की भारी भीड़ इक्ट्ठा हो जाती है। ऐसी विषम परिस्थितियों में कर्मचारियों को संसाधनों की व्यवस्था करने में असुविधा होती है। इससे वन्यप्राणियों के ऊपर भी आघात की स्थिति बनी रहती है। भीड़ भाड़ वाली जगह से रेस्क्यू किए गए वन्यप्राणी के व्यवहार में काफी आक्रामकता आ जाती है। पिंजड़े का वजन अधिक होने से दिक्कत वन विभाग के अधिकारी ने बताया कि वर्तमान में प्रदेश में वन्यजीवों के रेस्क्यू के लिए जितने भी पिंजड़े हैं, वे काफी वजनी है। मैदान में इनको एक जगह से दूसरी जगह ले जाने में काफी दिक्कत होती है। इन पिंजड़ों में पहिए नहीं हैं। रेस्क्यू के वाद अधिकारियों और कर्मचारियों को लकड़ी लगाकर किसी तरह गाड़ी तक लाकर उसे रेक्स्यू वाहन में रखते हैं। इससे रेस्क्यू टीम को काम करने में दिक्कत हो रही है। कर्मचारियों की परेशानी को देखते हुए वन विभाग ने हाइटेक पिंजड़े की मांग की है, ताकि मैदान में किसी प्रकार की दिक्कत न होने पाए। इतने पिंजड़े उपलब्ध कराने की मांग तकनीकी के आधार पर प्रदेश के समस्त परिक्षेत्र कार्यालयों में एक ट्रैप पिंजड़ा व एक वन्य प्राणी परिवहन पिंजड़ा उपलब्ध कराने की मांग की गई है। इसके उपलब्ध होने पर रेस्क्यू आपरेशन के दौरान निर्मित होने वाली विषम परिस्थितियों में काफी नियंत्रण हो सकेगा। जैसे अन्य राज्यों में होता है। वर्जन ट्रैप पिंजड़ा एवं वन्य प्राणी परिवहन पिंजड़े की मांग की गई है। पिंजड़े मिल जाने के वन्यजीवों को रेस्क्यू करने में दिक्कत नहीं होगी। केके बिसेन, सीसीएफ रायपुर