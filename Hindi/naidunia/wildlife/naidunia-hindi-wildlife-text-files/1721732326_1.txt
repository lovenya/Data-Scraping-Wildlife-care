इंदौर रेंज में आने वाले उमरीखेड़ा वनक्षेत्र (कक्ष क्र. 262) का दायरा 190 हैक्टेयर में फैला है। इंदौर से चोरल मार्ग पर उमरीखेड़ा नर्सरी है, जो सालों से बंद है। पार्क बनाने के साथ ही विभाग नर्सरी को दोबारा शुरू करने जा रहा है। नर्सरी में 50 हजार पौधे तैयार होंगे, जिसमें सजावटी, जंगल में रोपने वाले और दुलर्भ प्रजातियों के पौधे शामिल है। यहां तक वर्मी कम्पोस्ट से खाद बनाने का काम शुरू हो चुका है। खाद के लिए तीन से चार बेड रखे हैं।अधिकारियों के मुताबिक पर्यटकों के लिए पौधों और खाद की बिक्री रखी जाएगी। औषधि पौधे भी रखेंगे और उनकी खासियत के बारे में भी बताया जाएगा। जर्जर रेस्ट हाऊस का होगा जीर्णोद्धार 125 स्थानों की घोषणा करने वाले वनमंत्री विजय शाह ने साफ कर दिया है। इन स्थानों पर कोई होस्टल या रेस्टोरेंट नहीं बनाया जाएगा। मगर उन्होंने पुराने निर्माण को ठीक करने की जरूर बता कही है। इसके चलते उमरीखेड़ा में वन विभाग का रेस्ट हाऊस काफी जर्जर हालात में पहुंच चुका है। उसका जीर्णोद्धार किया जाएगा। निर्माण के लिए वरिष्ठ अधिकारियों ने मंजूरी दे डाली है। रेस्ट हाउस में पर्यटकों के लिए कैफेटेरिया बनाया जाएगा। ताकि घूमने आने वाले पर्यटकों को खाना-पाना का सामान मिल सके। यहां तक उमरीखेड़ा में रालामंडल अभयारण्य की तर्ज पर मुख्य द्वार बनेगा। टिकटघर भी होगा। पहाड़ी तक जाने के लिए बनेगा रास्ता जंगल में घूमने का शौक रखने वालों के लिए विभाग पैदल ट्रैक बनाएगा। यह ट्रैक उमरीखेड़ा वनक्षेत्र की पहाड़ी तक रहेगा। तीन से चार किमी तक पर्यटक जंगल में पैदल घूम सकेंगे। रास्ते में वन्यप्राणी भी दे सकेंगे। यहां नीलगाय, सियार, लकड़बग्घा, मोर की मौजदूगी है, जबकि वनक्षेत्र में एक तालाब को पुर्नजीवित करने का भी प्रयास किया जाएगा। गहरीकरण का काम किया जाना है। तालाब में पानी आने के बाद पर्यटकों को यहां टैंट लगाकर रूक सकेंगे। 45 दुलर्भ प्रजाति वाले पेड़ों की जानकारी पार्क में आने वाले पर्यटकों की जानकारी बढ़ाने पर भी विशेष तौर से ध्यान दिया जा रहा है। यहां लगे पेड़ों पर क्यूआर कोड लगाया जाएगा, जिसमें पेड़ का नाम, उसकी खासियत सहित अन्य जानकारी होगी। क्यूआर कोड का काम ईको-टूरिज्म करने में लगा है। लगभग 45 से ज्यादा दुलर्भ प्रजाति वाले पेड़ों को चुना है। अधिकारियों के मुताबिक हर पेड़ के आसपास बोर्ड पर जानकारी देना संभव नहीं है। इसके लिए कोड पेड़ों पर चिपकाएं जाएंगे। ताकि पर्यटकों को मोबाइल स्क्रीन पर जानकारी मिल सके। छह महीने में पूरा होगा काम नेचर एडवेंचर्स पार्क का काम शुरू हो चुका है। धीरे-धीरे पार्क से जुड़े कार्यों को मंजूरी मिल रही है। वन विभाग और इको टूरिज्म मिलकर काम करने में लगा है। संभवत: छह से सात महीने में पार्क पूरा किया जा सकेंगा। - अनिल कुमार श्रीवास्तव, एसडीओ, वन विभाग