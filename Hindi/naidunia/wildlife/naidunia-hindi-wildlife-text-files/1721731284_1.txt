एशिया के सबसे बड़े मानव निर्मित जंगल सफारी में आने वाले पर्यटकों और सफारी के कर्मचारियों पर नजर रखने के लिए सीसीटीवी कैमरा लगाया जा रहा है। जंगल सफारी कुल 40 सीसीटीवी कैमरे लगाए जाने का प्रस्ताव पास हुआ है। इसमें प्रबंधन ने 20 सीसीटीवी कैमरे लगा दिए हैं। बाकी के बचे हुए 20 सीसीटीवी कैमरे को सफारी में बनाए गए बाड़े में लगाने का निर्णय लिया है। बाड़े में सीसीटीवी कैमरा न होने से वन्यजीवों को रिझाने का प्रयास करते हैं, लेकिन सीसीटीवी कैमरा न होने से पर्यटकों की पहचान नहीं हो पाती है, जिससे काफी दिक्कतों का सामान करना पड़ता है। सफारी प्रबंधन का कहना है कि सीसीटीवी कैमरा लगाने का काम चल रहा है। ज्ञात हो कि 800 एकड़ में फैला जंगल सफारी में 37 बाड़ों का निर्माण कार्य किया जाना है, जिसमें 11 बाड़ों का निर्माण कार्य पूरा कर लिया गया है। इसमें सात बाड़े पुरानी तर्ज पर बनाए गए हैं, लेकिन पैंथर, गोह और ऊदबिलाव के बाड़े को हाइटेक तरीके बनाया गया है। तीनों बाड़े में टफंड ग्लास लगाया गया है। इससे इन तीनों प्राणियों को पर्यटक आसानी से देख सकते हैं। बचे हुए 27 बाड़े को भी ठीक इसी तर्ज पर बनाने का निर्णय लिया है, लेकिन जू में सीसीटीवी कैमरा नहीं होने से पर्यटक और वन्यजीवों की गतिविधियों पर सफारी प्रबंधन नजर नहीं रख पाता है। चप्पे-चप्पे पर लगेगा सीसीटीवी कैमरा जंगल सफारी और जू में प्रबंधन ने पर्यटकों और वन्यजीवों पर नजर रखने के लिए सीसीटीवी कैमरा लगाने का निर्णय लिया है। इसका कंट्रोल रूम जंगल सफारी में बनाया जाएगा। कंट्रोल रूम से ही कर्मचारी जू और जंगल सफारी में आने वाले पर्यटकों की गतिविधियों पर पल-पल की नजर रखेंगे। 12 प्रजाति के वन्य प्राणियों का निवास जू में सफारी स्थित मिनी जू में टाइगर, लेपर्ड, मगर, घड़ियाल, चीतल, ब्लैक बर्क, नीलगाय, सांभर, भालू, मोर , भालू प्रजाति के वन्यप्राणी निवास कर रहे हैं। इसके साथ ही विभागीय अधिकारियों की मानें तो जंगल सफारी में अब टिकट पर बार कोड रहेगा। कोड स्कैन करने के बाद ही पर्यटकों के लिए गेट खुलेगा। वही पर्यटक जू के अंदर प्रवेश कर सकेगा। सेंसरयुक्त गेट के पास सीसीटीवी कैमरा लग रहा है, जिससे जू में आने जाने वाले पर्यटकों पर निगरानी रखी जाएगी। वर्जन जंगल सफारी में चालीस सीसीटीवी कैमरे लगाए जाने हैं, जिनमें 20 कैमरे लगाए जाने का काम पूरा हो चुका है, जू में लगाने का काम चल रहा है। सीसीटीवी कैमरा लग जाने से पर्यटकों और वन्यजीवों के ऊपर नजर रखी जा सकेगी। एम. मर्सीबेला डीएफओ, जंगल सफारी