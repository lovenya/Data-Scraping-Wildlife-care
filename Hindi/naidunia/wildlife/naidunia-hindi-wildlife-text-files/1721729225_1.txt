0 स्टॉप डेम में नहीं है पानी, सालों से गर्मी में होती है पेयजल समस्या, अब तक ठोस पहल नहीं रायगढ़ (निप्र)। लगभग सौ एकड़ क्षेत्र में फैले इंदिरा विहार रिजर्व फारेस्ट में भीषण गर्मी से वन्य जीव परेशान हैं। जिससे फारेस्ट क्षेत्र में गर्मी से बेहाल वन्य जीवों की तेज आवाजें आसानी से सुनी जा सकती हैं। कहने को तो इंदिरा विहार में कई बोर हैं लेकिन पहले छोर में स्थित बोर से ही पानी मिलता है। जिसे तालाब तक बमुश्किल पहुंचाया जाता है, लेकिन अब वह भी नाकाफी साबित हो रहा है। ऐसे मंें इंदिरा विहार के वन्य जीवों 46 डिग्री तापमान में पानी नहीं मिलने से वन्य जीव तड़प कर चिल्ला रहे हैं। जिसे दूर से भी आसानी से सूना जा सकता है। कैम्पा मद से होगा तालाब गहरीकरण मामले में डीएफओ की मानें तो इस वर्ष वन्य जीवों को पेयजल समस्या से निपटने कैम्पा मद से तालाब गहरीकरण कराया जाएगा। उनके अनुसार इस वर्ष एक ऐसे तालाब का निर्माण कराया जाएगा, जहां बारह मास पानी की उपलब्धता बनी रहे। लेकिन यह कब अस्तित्व में आएगा, यह अभी स्पष्ट नहीं हुआ है। बना प्रतिष्ठा का विषय इन दिनों इंदिरा विहार प्रतिष्ठा का विषय बना है। एक तरफ अधिकारी हैं तो दूसरी ओर कर्मचारी। कर्मचारियों का कहना है कि अधिकारी बात नहीं सुनते, वहीं अधिकारियों का कहना है कि कर्मचारी मनमानी करते हैं। उन्हें इंदिरा विहार को संवारने कई बार प्रस्ताव बनाने कहा गया, लेकिन अनसुना करते हैं। वहीं कर्मचारियों का कहना है कि अधिकारी कभी हमारे प्रस्ताव पर ध्यान ही नहीं देते हैं। स्टॉप डेम और तालाब है पर पानी नहीं इंदिरा विहार में वन्य जीवों के प्यास बुझाने तालाब और स्टॉप डेम भी हैं, लेकिन यहां सिर्फ बारिश के दिनों में ही पानी रहता है। एक तालाब में एकत्रित पानी गर्मी आते-आते सूख जाता है, जिससे बोर के पानी के सहारे वन्य जीव जिंदा रहते हैं। लेकिन गर्मी के साथ ही एक मात्र बोर भी जवाब देने लगता है। ऐसे में यहां निवासरत वन्य जीव जंतुओं के लिए एक बड़ी समस्या उत्पन्न हो गई है। इसके लिए एक प्रस्ताव बनाकर उच्चाधिकारियों को भेजा जाएगा है, ताकि आने वाले समय में इंदिरा विहार के वन्य जीवों को गर्मी में पानी की किल्लत से जूझना ना पड़े। इसके लिए कर्मचारी ही जिम्मेदार है, जब उनसे प्रस्ताव बनाकर देने कहा जाता है वे अनसुना कर देते हैं। लेकिन अब इस दिशा में ठोस पहल की जाएगी। आरके पाण्डेय डीएफओ वन मंडल रायगढ़ इंदिरा विहार की समस्या अधिकारियों के संज्ञान में है। यहां वन्य जीवों की भरमार है, यह सब जानते हैं। जो कुछ करना है अधिकारियों को करना है, हम सिर्फ रखवाले हैं। राजेश्वर मिश्रा प्रभारी इंदिरा विहार