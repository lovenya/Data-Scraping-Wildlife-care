बाड़ी में छिपे जंगली सूअर को भगाने गए कई ग्रामीणों पर सूअर के झुंड ने हमला कर दिया, जिसमें कई युवक घायल हो गए। अधिकांश अपना उपचार घर में करा रहे हैं। जबकि एक युवक इलाज कराने जिला अस्पताल में भर्ती है। जिला मुख्यालय से 6 किलोमीटर दूर ग्राम पंचायत पोटियाडीह है। यहां के आमा पारा मोहल्ले के पीछे स्थित बाड़ी घने जंगल की तरह है। जिसमें जंगली सूअर के झुंड को कुछ ग्रामीणों ने देखा। शनिवार रात को आमापारा के कुछ युवकों की भीड़ सूअर को वहां से भगाने गए थे। लोगों की आहट पाकर जंगली सूअर के झुण्ड ने उल्टे युवकों पर हमला कर दिया। हमले से सब तीतर-बीतर होकर जान बचाते भागे। कई युवक घायल हुए हैं, जिन्हें मामूली चोटें आने के कारण वे अपना इलाज घर में ही करा रहे हैं। खेत देखने गए युवक पर हमला ग्राम पोटियाडीह निवासी सागर (18) पिता लीलाराम रविवार की सुबह खेत गया था। बीच रास्ते में जंगली सूअर ने उस पर हमला कर दिया। सूअर ने युवक के जांघ को काट लिया है। गंभीर हालत में युवक को इलाज कराने जिला अस्पताल में भर्ती किया गया है। क्षेत्र के गांव खपरी, भानपुरी, आमदी, लोहरसी, भटगांव, विश्रामपुर, तुमराबहार आदि गांव के खार में जंगली सूअर आने की सूचना है, जिससे ग्रामीण व किसानों में दहशत है। जंगली सूअर धान फसल को नुकसान पहुंचा रहे हैं। किसानों ने वन विभाग से जंगली सूअरों को खद़ेडने की मांग की है। --