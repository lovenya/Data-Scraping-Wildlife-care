ज्ञात हो कि मंगलवार की रात ग्रामीण क्षेत्रों का भ्रमण कर घरों, खेत, बाड़ियों में आहार की तलाश में फसल एवं फलों नुकसान पहुंचाते हुए देर रात फिर एकत्रित हो गए। ये हाथियों का झुंड एकजुट होकर बुधवार की सुबह दुधमनिया बीट के बांका गांव से लगे जंगल में दिन भर आराम किया। बताया जा रहा है कि रात में ये हाथी खाने की तलाश में लोगों के खेत और घरों को नुकसान पहुंचा रहे हैं। हाथियों के समूह के निरंतर विचरण पर जिला प्रशासन एवं वन विभाग के द्वारा किसी भी तरह से हाथियों को भगाने की योजना न होने से ग्रामीण जन स्वयं अपनी रक्षा करने मजबूर हैं। ग्रामीण अपने गांव, मोहल्ला एवं घर को बचाने के चक्कर में खुद ही हाथियों को खदेड़ने को मजबूर हो रहे हैं। वहीं वन विभाग का अमला दूर खड़े होकर नजारा देखते हुए अपनी ड्यूटी पूरी कर देर रात ही अपने स्थानों में भाग जाने से ग्रामीणों में भारी नाराजगी दिख रही है। ग्रामीणों ने जिले के जनप्रतिनिधियों से हाथियों के आतंक से मुक्ति दिलाए जाने की मांग करते हुए जनप्रतिनिधियों से फोन पर बात की है। कुछ ग्रामीणों ने बताया कि उनके द्वारा हाथियों के आतंक पर हाथियों के समूह को क्षेत्र से भगाने के लिए लगाए जा रहे सीएम हेल्पलाइन में वन विभाग के अधिकारी व कर्मचारी हाथियों से निजात दिलाने के स्थान पर 181 में की गई शिकायतों को बंद कराने पर पुरजोर कोशिश कर रहे हैं। जिससे ग्रामीणों में और असंतोष की स्थिति निर्मित हो रही है। हाथियों को अन्य स्थान पर ले जाने कि ग्रामीणों द्वारा किए जा रहे कोशिश दौरान कुछ असामाजिक तत्व एवं अलग-अलग ग्राम के ग्रामीण आपस में बातचीत कर हाथियों को घेरकर कहीं जाने देने से रोकते व भगाते रहते हैं जिससे हाथियों का समूह भूखा रहने, भागने से थकने के कारण आक्रोशित होकर बीच-बीच में हमला करने के उद्देश्य ग्रामीणों को दौड़ाते रहते हैं। जानकारी अनुसार सोमवार की रात पांच हाथियों का समूह दो भागों में बंट गया था। एक समूह में दो हाथी लखनपुर की तरफ जाकर पूरे दिन जंगल में विचरण करते रहे। दोपहर में घोघराटोला प्राथमिक विद्यालय एवं मोहल्ला के समीप आ आने पर ग्रामीणों द्वारा भगाए जाने पर देर शाम लखनपुर-खोलईया मुख्य मार्ग को पार कर लखनपुर बांध से होते हुए देर रात खोलईया गांव के नजदीक पहुंचकर कुछ देर रुके। इसके बाद एक घर में खाने की तलाश में हमला करने के कोशिश में हाथी रहा। इस दौरान ग्रामीणों द्वारा पटाखा फोड़ कर, हो-हल्ला कर हाथियों को भगाया। भगाए जाने के दौरान हाथी कुछ किसानों के खेतों में लगी धान की फसल के साथ कुछ ग्रामीणों के कच्चे मकानों को तोड़कर एवं पक्के मकानों दरवाजा को तोड़कर घरों, बाड़ी, खेतों में लगे अनाज,फलों के पेड़ों से फल तोड़कर खाते हुए प्राथमिक विद्यालय केकरपानी के पास से केकरपानी होते हुए देर रात बांका के जंगल की तरफ लौट आए। दूसरे दल के तीन हाथियों का समूह जो औढ़ेरा बीट के जंगल के केकरपानी गांव के पीछे दिन में विचरण कर रहा था देर शाम होते ही केकरपानी में यादव मोहल्ला में पहुंचने पर ग्रामीणों के खदेड़े जाने पर बहुत तेजी से गुस्सा करते हुए पहाड़ की ओर जाकर पुनः वापस लौट कर बांका के जंगल की तरफ आ गए जहां दोनों दल के मिल जाने के बाद देर रात बांका गांव के कुछ ग्रामीणों के कच्चे एवं पक्के मकानों,धान की लगी फसल, खेतों एवं बाड़ियों में जाकर अनाज खाया। इस दौरान पति के साथ अपने पक्के मकान की छत पर हाथियों के भय से पूर्व की तरह सोए जय सिंह एवं उनकी पत्नी बसंती बाई 40 वर्ष ने बुधवार की तड़के पांच बजे पांच हाथियों का समूह उनके घर को चारों तरफ से घेरते हुए सामने एवं पीछे की दीवाल को तोड़फोड़ दिया था जिसमें से एक हाथी परछी में घुसकर दरवाजों को तोड़ता हुआ घर के अंदर कमरे में रखे अनाजों को बाहर निकाल कर अपने अन्य साथियों को खाने के लिए देते हुए स्वयं भी खा रहा था यह देखकर जय सिंह की अधेड़ पत्नी बसंती बाई घबराकर छत पर ही बेहोश हो गई जिसकी जानकारी सुबह लगते ही वन्यजीव संरक्षक अनूपपुर शशिधर अग्रवाल,ग्राम दुधमनिया निवासी एवं ईव्हीएफओ ईश्वर सिंह,रमेश पटेल,पप्पू यादव के साथ मौके पर पहुंचे। इस दौरान हल्का पटवारी पूजा शर्मा के आने पर महिला के चेहरे में पानी डालकर होश में लाने का प्रयास किया गया लेकिन बसंती बाई के होश में ना आने पर उसे छत से सीढ़ी के माध्यम से उतारते हुए 108 एंबुलेंस से जिला चिकित्सालय अनूपपुर लाकर उपचार हेतु भर्ती कराया गया जहां उसका उपचार चल रहा है। ग्रामीणों ने जिला प्रशासन एवं वन विभाग से हाथियों को भगाए जाने को लेकर किसी भी तरह की योजना ना बनाए जाने से परेशान होकर जिले के जनप्रतिनिधियों से हाथियों से उत्पन्न समस्या के निदान लिए दखल देने की मांग फोन पर की है वहीं 8 दिनों से अधिक समय से हाथियों के निरंतर अनेकों गांव में विचरण करने व देर रात तोड़फोड़ करने से भयभीत होकर ग्रामीण अपने-अपने बच्चों,महिलाओं एवं वृद्धों को बीच गांव के पक्के घरों की छतों में रखकर रात गुजारने को मजबूर हो रहे हैं। ग्रामीणों का आरोप है कि वन विभाग के कर्मचारी जो देर रात हाथी विचरण इलाके में आकर हाथियों के विचरण क्षेत्र से दूर रोड पर खड़े रहकर नजारा देखते हैं वहीं देर रात होने पर ग्रामीणों को हाथियों के साथ द्वंद युद्ध करने व परेशान होकर हाथियों को छोड़कर वापस चले जाते जाते हैं का आरोप लगाया है। जनपद पंचायत जैतहरी अध्यक्ष राजीव सिंह ने जिला प्रशासन एवं वन विभाग से हाथियों के निरंतर विचरण एवं ग्रामीणों के किए जा रहे नुकसान को गंभीरता से लेते हुए जिला प्रशासन एवं वन विभाग को शीघ्र ही योजना बनाकर हाथियों को ग्रामीण अंचलों व आबादी से दूर वन क्षेत्र में खदेड़े जाने एवं निरंतर सक्रियता से निगरानी रखे जाने की मांग की है।