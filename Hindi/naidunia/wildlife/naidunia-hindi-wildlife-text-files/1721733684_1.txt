कोरबा (नईदुनिया प्रतिनिधि)। कटघोरा वन मंडल के कोरबी पुलिस चौकी में तैनात जवान उस समय सख्ते में आ गए जब उन्होने निकट के खेत में एक हाथी को विचरण करते देखा। पुलिस कर्मियों ने इसकी सूचना वन अमले को दी। टीम ने खेत पहुंच कर हाथी को जंगल की ओर खदेड़ा तब पुलिस कर्मियों ने राहत की सांस ली। दूसरों की सुरक्षा करने वाले पुलिस कर्मचारी उस समय असुरक्षित नजर आए जब चौकी के निकट हाथी आ पहुंचा। स्थानीय लोगाें ने बताया कि दल से भटक कर हाथी धान की खेत आ पहुंचा था। हाथी को वन कर्मियों के सहयोग से जंगल की ओर भगाया गया। बताना होगा कि जिले के वन क्षेत्र में मानव-हाथी द्वंद चरम पर है। एक ओर जहां हाथियों के हमले में लोगों की जान जा रही है, वहीं दूसरी ओर उससे बचने वन विभाग की ओर से लगातार उपाय बताया जा रहा है। लोगों को सूचित किया जा रहा है कि देर शाम घर से बाहर न निकले। कोरबा(नईदुनिया प्रतिनिधि)। हाथी मानव द्वंद्व के बीच अब हाथियाें में आपसी द्वंद्व शुरू हो गया है। कटघोरा वन मंडल के केंदई रेंज में चार लोगों की जान ले चुका लोनर हाथी इन दिनों जख्मी हो गया है। दल मिलने के दौरान हुए द्वंद्व में लोनर के पीछे की ओर दाहिने पैर में चोंट लगी है। लंगड़ाकर चल रहे हाथी के इलाज में वन विभाग जुट गया है। पसान व केंदई रेंज में विचरण कर रहे हाथियों को लेकर प्रतिदिन नई घटनाएं सामने आ रही हैं। कभी हाथी फसल को नुकसान कर मकान को ढहा रहे हैं तो कहीं हाथी के बच्चे की मौत हो रही है। मंगलवार की रात को लोनर हाथी अपने दल के हाथियों के साथ भिड़ गया। इस द्वंद्व में लोनर के शरीर के कई अंदरूनी हिस्से में चोट आई। रात को घायल हो चुके हाथी को चलने का काफी समस्या हो रही है। लंगड़ाकर चलने के कारण उसकी गति कमजोेर पड़ गई है। वन मंडलाधिकारी कुमार निशांत ने बताया कि इन दिनों वनमंडल कटघोरा में 49 हाथी अलग-अलग दलों में विचरण कर रहे है। जिनमें से 19 हाथी पसान रेंज के सेमरहा परिसर में डेरा डाले हैं। 29 हाथी केंदई परिक्षेत्र के कोरबी परिसर में एक लोनर कोरबी परिसर के ओडारबहरा में विचरण कर रहा है। इस हाथी को दल से मिलानें का वन विभाग की ओर से प्रयास किया जा चुका है। मंगलवार की शाम यह हाथी अपने दल में मिलने चला गया, लेकिन हाथियों के समूह इसे स्वीकार नहीं किया। दल और के साथ हुई आपसी द्वंद्व में लोनर कोे काफी चोंटे आई हैं। हाथी ठीक से चल नहीं पा रहा है। इसकी सूचना स्थानीय वन कर्मियाें ने वनमंडलाधिकारी को दी। पशुधन विकास विभाग के पशु चिकित्सा अधिकारी को हाथी के इलाज के लिए भेजा गया है। हाथियों के विचरण लगातार फसल की हानि हो रही रही है। विचरण क्षेत्र में मुनादी कर लोगों को जंगल की ओर न जाने की चेतावनी दी जा रही है। उधर दो दिन पहले हुई हाथी के बच्चें की मौत के बाद कोरबी क्षेत्र में विचरण करे रहे थी अधिक संवेदनशील हो गए हैं। लोगों को जंगल की ओर नहीं जाने की चेतावनी दी जा है।