घायल बाघिन को देखने के बाद उसका रेस्क्यू ऑपरेशन किया गया और मौके पर ही उसका उपचार शुरू किया गया। बेहोशी की हालत में उसे आवश्यक दवाएं दी गई और इंजेक्शन भी लगाए गए। इसके बाद भी उसकी हालत में कोई सुधार नहीं हुआ और उसकी स्थति लगातर बिगड़ती जा रही थी। लागातार उपचार के बावजूद बाघिन को बचाया नहीं जा सका और शाम तक उसकी मौत हो गई। डॉक्टरों ने अनुमान लगाया है कि बाघिन की पीठ पर लगी घातक चोट के कारण उसकी मौत हुई है। बाघिन की मौत के बाद आगे की कार्रवाई एनटीसीए के प्रोटोकाल के अनुसार की जा रही है। बांधवगढ़ टाइगर रिजर्व ने बाघिन की मौत की सूचना एनटीसीए को भी भेज दी है। बाघिन के घायल होने के मामले में अनुमान लगाया जा रहा है कि वह किसी बाघ से फाइटिंग में घायल हुई होगी। हालांक अभी इस मामले में वन प्रबंधन ने अपनी तरफ से कोई बयान जारी नहीं किया है, सिर्फ घटना की जानकारी ही दी है।