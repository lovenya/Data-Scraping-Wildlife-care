मिली जानकारी के अनुसार 7 मई को अंचल में तेंदूपत्ता तोड़ाई का काम शुरू हो गया है। अर्जुनी परिक्षेत्र के जंगल में बुधवार सुबह बड़ी संख्या में ग्रामीण तेंदूपत्ता तोड़ने गए थे। महराजी निवासी तेरसराम साहू तोड़ाई कार्य के लिए बीट क्रमांक 377 केंवटाडोंगरी गया था। इस दौरान दो भालू दिखे। भालुओं से बचने वह भाग पाता इससे पहले एक ने उस पर हमला कर दिया, जिससे घटना स्थल पर ही उसकी मौत हो गई। सूचना मिलते ग्रामीणों ने वन विभाग और पुलिस को घटना की सूचना दी। पुलिस ने पंचनामा कर लाश का पोस्टमार्टम करवा दिया। वहीं घटना की सूचना मिलते ही उप वनमंडलाधिकारी डीके साहू, वनपरिक्षेत्राधिकारी पीपी पटेल, सहायक वनपरिक्षेत्राधिकारी एसडी मानिकपुरी घटना स्थल पहुंचे। वन विभाग के अधिकारियों मृतक के परिजनों से मुलाकात कर तत्काल 10 हजार रुपए की सहायता राशि दी। उन्होंने तेंदूपत्ता संग्राहक बीमा योजन के तहत 50 हजार और वन विभाग की योजना के तहत 2 लाख रुपए मिलने की बात कहीं। परिजनों का बुरा हाल घटना की सूचना मिलते घर में मातम छा गया। मृतक का एक 5 साल का लड़का सूरज और 2 साल की लड़की तेजा है। पत्नी फूलेश्वरी और परिजनों का रो-रोकर बुरा हाल है।