हादसे न हो इसलिए लगाया गया अंकुश : झलौन- सागर मार्ग पर अभयारण्य शुरू होने से सीमा खत्म होने तक जगह-जगह पर नौरादेही अभयारण्य द्वारा कर्मचारी नियुक्त किए जो मुख्य मार्ग से गुजरने वाले वाहन चालकों को मुख्य मार्ग पर आहार, फल फेंकने पर प्रतिबंध लगाने का काम कर रहे हैं। उनका कहना है कि यदि वाहन चालक सड़कों पर फल, फूल खिलाते हैं तो उसका सेवन करने के लिए जंगली जानवर सड़क पर आते हैं और उनके साथ अनेक तरह के हादसे हो जाते हैं। जिसमें जानवर या तो घायल हो जाते हैं या उनकी मौत हो जाती है। इसलिए अभ्यारण द्वारा प्रतिबंध लगाया गया है कि वाहनों से किसी तरह का कोई आहार जानवरों के लिए नहीं फेंका जाएगा जिससे जानवर भी सुरक्षित रह सकें। सूखे पेड़ भोजन को भटक रहे जानवर : जंगल और अभयारण्य इन दोनों जगह लगे पेड़ों ने अपने पत्ते छोड़ दिए हैं और अब यह हरे-भरे जंगल पतझड़ में तब्दील हो गए। इस पतझड़ से शाकाहारी जंगली जानवरों की हालत खराब हो रही है। क्योंकि उनको भोजन खोजने से भी नहीं मिल रहा है और वह भोजन की तलाश में इधर-उधर भटक रहे हैं। नौरादेही अभयारण्य में दूर तक ऐसा कोई पेड़ नहीं दिख रहा है जो फलों से भरा हो और जिनका सेवन करके यह जानवर अपनी भूख मिटा सकें। साथ ही ऐसा कोई तालाब या नदी नहीं है जिसके पानी से अपनी प्यास बुझा जा सकें ऐसी स्थिति में जानवर अपना जीवन कैसे बिताएंगे। नौरादेही अभयारण्य के उपवन मंडल अधिकारी सेवाराम मलिक ने बताया कि अभ्यारण में आज भी अनेक तरह के पेड़ हैं जिनमें तेंदू और अनेक तरह की वन संपदा से लदे हुए फल लगे हुए हैं। जानवर उनका सेवन करके अपनी भूख मिटा सकते हैं। पानी के लिए अभ्यारण में जगह-जगह तालाब बनाए गए हैं और दो बड़ी नदियां भी हैं जिनमें पर्याप्त पानी है। मार्गों पर फल या भोजन फेंकने पर इसलिए प्रतिबंध लगाया गया है क्योंकि कोई वाहन चालक फल या भोजन रखकर जाता है जिसको खाने के लिए बड़ी तादाद में बंदर और अन्य जानवर एकत्रित हो जाते हैं और इसी दौरान कोई तेज रफ्तार वाहन जंगल से गुजरता है जिससे इन जानवरों के साथ घटना घटित हो जाती है। कई जानवरों की मौत भी हो जाती है। इसलिए प्रबंधन द्वारा जगह-जगह कर्मचारी लगाए गए हैं और अब आगे सूचना बोर्ड लगाए जा रहे हैं। उन पर साफ निर्देश दिए जा रहे हैं यदि नौरादेही अभ्यारण की सीमा में कोई भी वाहन चालक या अन्य व्यक्ति मार्ग पर कोई सामग्री फैकता है तो उन पर जुर्माना लगाया जाएगा।