रविवार की सुबह पिथौरा वन परिक्षेत्र के ग्राम सुखीपाली, चिखली, डूमरपाली के आसपास हाथियों के दल को देखा गया है। इन ग्रामों के कृषकों के खेतों की फसलों तथा टमाटर की बाड़ियों को तहस-नहस करने के बाद ग्राम सुखीपाली से लगे जंगल में अपना डेरा जमाया था। इन हाथियों के ठहरे होने की खबर के बाद ग्रामीण की भीड़ हाथियों के आसपास जमा हो गई थी। हाथियों ने दौड़ाया ग्रामीणों को हाथियों के दल में दो शावक होने के कारण हाथी उग्र हो रहे हैं। लोगों को दौड़ा रहे हैं। सांझ ढलने के बाद हाथियों के ग्राम ठाकुरदिया, केकराखोल के समीप जंगल में होने की खबर है। इस दल में दो शावक होने के कारण इस दल को महीने भर पहले आए हाथियों के रूप में देखा जा रहा है। खदेड़ने से भटक रहे हैं हाथी महीने भर पूर्व हाथियों को पिथौरा क्षेत्र से ओडिशा की ओर खदेड़ा गया था। अब ओडिशा की ओर से पुनः पिथौरा के जंगल की ओर खदेड़ दिया गया है। लिहाजा हाथी इधर-उधर भटकते नजर आ रहे हैं। इन्हें स्थायी रूप से ठिकाना नहीं मिल पा रहा है। भोजन की तलाश में फसलों की ओर पहुंचने के बाद लोग इधर से उधर खदेड़ रहे हैं। जिसके कारण हाथियों का झुंड भटक रहे हैं। ---