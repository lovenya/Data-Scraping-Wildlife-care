उल्लेखनीय है कि संजय टाइगर रिजर्व में 20 बाघ के अलावा बीस की संख्या में कम उम्र के भी शावक है। इनकी मानिटरिंग रिजर्व टीम द्वारा 10 से 12 घंटा किया जा रहा है तो वही रोस्टर पर हाथी से निगरानी हो रही है। मानसून लगते ही संजय टाइगर रिजर्व का घना और हरा भरा हो जाता है। 11 से अधिक प्राकृतिक नदियों का स्तर बढ़ जाता है। ऐसे में इन शिकार और पानी आसानी से जंगल के अंदर ही मिल जाता है। ऐसे में बाघ अपने जन के साथ खुद को खुशहाल देखने को मिल रहे हैं। बता दें कि यह समय बाघों के प्रजनन के लिए महत्वपूर्ण होता है। मानसून की शुरुआत होते ही टाइगर रिजर्व में पर्यटकों का आना बंद हो जाता है। इस 3 महीने में वाहनों का आना-जाना, पूरी तरह से थम जाता है। बाघ ऐसे में पूरे जंगल में स्वच्छंद विचरण करते हैं। वर्षा के कारण घने जंगल के बीच उन्हें आसानी से शिकार मिल जाता है। जिसके कारण वह जंगल से बाहर नहीं निकलते हैं। जंगल में झाड़ियों के बीच अपना आशियाना बनाए रहते हुए हैं। इसमें सबसे खास बात तो यह है कि वयस्क बाघ अपने क्षेत्र से बाहर नहीं जाते तो वहीं अवयस्क अपना खुद क्षेत्र बनाते हैं। दरअसल मानसून आने से जंगल बेहद घने हो जाते हैं। ऐसे में बाघों की निगरानी के लिए रेंजर एवं बीट गार्ड सहित टीम गठित किया गया है। टीम सुबह से ही निर्धारित समय में मानिटरिंग करती हैं। तो वही घने जंगल के कारण हाथियों से भी निगरानी की जाती है। संजय टाइगर रिजर्व में लगभग 50 से अधिक कर्मचारी तैनात किए गए हैं। रिजर्व क्षेत्र से लगे हुए जंगलों में जहां बिजली के तार निकले हुए हैं उन क्षेत्रों में विशेष निगरानी की जाती है। दल को डर रहता है कि कहीं किसी तरह की दुर्घटना नहीं हो सके। ऐसे भी क्षेत्र हैं जहां पैदल चलकर निगरानी करना पड़ रहा है। इनका कहना है... मानसून में बाघ जंगल में स्वच्छंद विचरण करते हैं। ब्रीडिंग का समय भी होता है। इनकी निगरानी के लिए विशेष दल तैयार तैनात किए गए हैं।-अमित दुबे, सीसीएफ संजय टाइगर रिजर्व