मध्यप्रदेश के छतरपुर में खुले में सड़क पर घूम रहा तेंदुआ, अब गाेवर्धन टाकीज के पास दिखाई दिया, इलाके में दहशत। pic.twitter.com/6PDVMwMm4q — NaiDunia (@Nai_Dunia) December 24, 2021 पिछले करीब 30 घंटों से शहर में तेंदुए के स्वच्छंद विचरण से लाेग दहशत में है। वहीं तेंदुए काे पकड़ने मेें वन विभाग व पन्ना नेशनल पार्क की टीम पूरी तरह से नाकामयाब रही है। शुक्रवार की सुबह करीब 3.48 बजे तेंदुए को चौक बाजार के पास गोवर्धन टाकीज के पास लगे सीसीटीवी कैमरे में सड़क पर पीछे से आती एक कार के आगे भागते हुए देखा गया है। इसके बाद तेंदुआ बाजार के पास बसी घनी बस्ती की गलियों में घूमता दिखाई दिया है। यह पूरा नजारा सीसीटीवी में कैद हाे गया और सुबह हाेते-हाेते इंटरनेट मीडिया में फुटेज वायरल हाे चुके थे। मध्यप्रदेश के छतरपुर में तेंदुए काे पकड़ने के प्रयास तेज हुए, अब चाैक बाजार की गलियाें में घूमते दिखाई दिया तेंदुआ। pic.twitter.com/ZwVBKhzLgZ — NaiDunia (@Nai_Dunia) December 24, 2021 बाजार में तेंदुए के घूमने की खबर फैलने के बाद चौक बाजार, पुरानी गल्ला मंडी, ग्वालमगरा तालाब मार्ग पर रहने वाले परिवार सतर्क हो गए है। लोगों को अपने घरों में रहने को कहा गया है, वहीं आसपास संचालित कई निजी स्कूलों में बच्चों की छुटटी कर दी गई है। बताया गया है कि मौके पर वन अमले और पुलिस ने पहुंचकर तेंदुए की सही लोकेशन का पता लगाकर उसे पकड़ने के प्रयास शुरू कर दिए हैं। अभी रेस्क्यू टीम तेंदुए की लोकेशन को लेकर असमंजस में हैं। लोगाें काे इस बात का डर है कि घनी बस्ती में तेंदुआ किसी पर हमला करके जख्मी न कर दे।