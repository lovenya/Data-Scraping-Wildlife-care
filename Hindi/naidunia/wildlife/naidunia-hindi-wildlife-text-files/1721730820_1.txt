वन अमले को शिकार की सूचना मिलने पर रविवार शाम सिंगपुर रेंज में दबिश दी गई। रेंज की सिमरिया बीट में आने वाले रामखेरी गांव में कार्रवाई के दौरान नाथ जाति के दो लोगों से यह बरामदगी हुई है। जिन्हें तुंरत हिरासत में ले लिया गया। सोमवार को इन्हें न्यायालय में पेश कर जेल भेज दिया गया है। नौरादेही अभ्यारण्य में वन विभाग, वन माफियाओं और शिकारियों पर पूरी तरह लगाम लगाने में कामयाब नहीं हो पा रहा है और पेड़ कटने व शिकारी की घटनाएं घटित हो रही हैं। जंगल से काटी 96 हजार की सागौन नौरादेही अभ्यारण्य की देवलपानी रेंज में माफियाओं ने 96 हजार रुपए कीमत की सागौन की लकड़ी जंगल से काट ली। हालांकि आरोपित जंगल से लकड़ी ले जाने में कामयाब नहीं हो पाए। लेकिन भागने में जरूर उन्हें सफलता मिल गई। वन विभाग को शनिवार देर रात करीब दो बजे देवलपानी रेंज के घने जंगल में करीब 20-25 लोगों के होने की सूचना मिली। अभ्यारण्य के अधिकारियों ने अपनी टीमें तैयार कर जब इलाके की घेराबंदी की। तो आरोपी जंगल के रास्तों से भागने में सफल हो गए। लेकिन घटना स्थल से वन विभाग को सागौन की लकड़ी के 5 नग और तीन मोटर साइकिल बरामद हुई हैं। जब्त लकड़ी की कीमत करीब 96 हजार रुपए आंकी गई है। रेंजर शंकरलाल भूरिया का कहना है कि आरोपियों की तलाश लगातार की जा रही है। आरोपितों के बारे में उन्हें कुछ अहम सबूत भी मिले है। भट्टों में जलाने ले जाते है जंगल से लकड़ी नौरादेही अभ्यारण्य की सीमाओं के आसपास के इलाकों में कई स्थानों पर ईट भट्टे संचालित हो रहे है। इन भट्टों में जलाने के लिए लोग जंगल से लकड़ी काट कर ले जाते है। अभ्यारण्य की सीमा से लगे बीना-बारह, पुरैना में कई ईट भट्टे संचालित हो रहे है। अभ्यारण्य की देवलपानी, नौरादेही सहित अन्य रेंजों में लम्बे समय से लकड़ी कटने की सूचनाएं मिलती रही हैं। नौरादेही रेंज के एक मामले में सीसीएफ विकास करण वर्मा ने जांच कमेटी भी गठित कर दी है। जिसकी जांच अभी भी चल रही है। अभ्यारण्य में हरे-भरे पेड़ों पर माफियाओं की आरी चलने से जंगल लगातार सूना हो रहा है। जंगल को बचाने के लिए वन विभाग को माफिया के खिलाफ सख्त कार्रवाई कर उन पर लगाम लगानी होगी। दो आरोपित गिरफ्तार हुए है सूचना मिलने पर रविवार शाम कार्रवाई की गई थी। जिसमें दो आरोपितों से जंगली सूअर का मांस और दो मुंह का सांप बरामद हुआ है। आरोपितों को हिरासत में लेकर न्यायालय में पेश कर जेल भेज दिया है- ओपी श्रीवास्तव, रेंजर सिंगपुर रेंज सागौन की लकड़ी और तीन मोटर साइकिल बरामद शनिवार देर रात करीब 2 बजे रेंज में 20-25 लोग होने की सूचना मिली थी। फोर्स एकत्रित कर उन्हें चारों तरफ से घेर कर पकड़ने की कोशिश की गई। लेकिन वे जंगल के रास्ते से भागने में कामयाब हो गए। घटना स्थल से 96 हजार रुपए कीमत की सागौन की लकड़ी के 5 नग और तीन मोटर साइकिल बरामद हुईं है। आरोपितों की तलाश लगातार की जा रही है- शंकर लाल भूरिया, रेंजर देवलपानी रेंज आरोपितों के नाम नहीं बता सकता कार्रवाई के दौरान दो आरोपितों को गिरफ्तार किया है। जिन्हें कोर्ट में पेश कर दिया गया है। मामला कोर्ट में होने की वजह से आरोपितों के नाम मैं आपको नहीं बता सकता- डॉ. अंकुर अवधिया, डीएफओ, नौरादेही अभ्यारण्य