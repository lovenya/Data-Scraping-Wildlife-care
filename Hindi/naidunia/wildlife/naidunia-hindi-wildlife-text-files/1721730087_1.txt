कारण, जंगलों के खत्म होने से सांप रिहायशी इलाकों में पहुंच जाते हैं। पिछले दशक में सांपों के साथ लोगों की सहनशीलता कम होती जा रही है। देश में हर साल सांपों के काटने के कारण 50,000 से अधिक लोगों की मौत हो रही है। बावजूद इसके इस मामले में बहुत कम ध्यान दिया जा रहा है। वन्यजीव के कार्यकर्ताओं के मुताबिक, इंसानों के कारण सांप के साथ संघर्ष की स्थिति पैदा हो रही है। लोगों का मानना ​​है कि इस समाधान सांप को दूसरी जगह बसाकर किया जा सकता है। मगर, वन्यजीव कार्यकर्ताओं का मानना है कि इंसान के आस-पास के माहौल में सांप हमेशा से रहे हैं। इन्होंने कभी जंगल नहीं देखा है। अगर उनकी जगह बदली जाती है, तो वे शायद जल्द ही मर जाएंगे। इस संघर्ष का एकमात्र समाधान इंसानों के साथ शुरू होता है और इंसानों के साथ ही खत्म होता है। वाइल्ड लाइफ, ह्यूमन सोसाइटी इंटरनेशनल/ इंडिया के कैंपेन मैनेजर सुमंत माधव ने कहा कि 12-14 साल पहले जिस घर में सांप होता था, मैं वहां जाता था। लोगों से संघर्ष के कारणों के बारे में बात करता था। उन्हें समझाता कि घर से सांप को बाहर निकालकर सब ठीक हो जाएगा। मगर, इन दिनों कई लोग कहते हैं कि अगर मैं सांप पकड़कर दूर नहीं ले गया, तो वह सांप पकड़ने वाले किसी और व्यक्ति को बुलाएंगे। यह स्थिति इसलिए पैदा हो गई है क्योंकि बचाव दल की तुलना में सांपों की संख्या अधिक हो गई है।