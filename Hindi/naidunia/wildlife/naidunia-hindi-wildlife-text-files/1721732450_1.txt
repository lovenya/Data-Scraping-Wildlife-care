मध्यप्रदेश के शिवपुरी जिले में संकेश्वर गांव में मगरमच्छ निकला था, वन विभाग काे सूचना दी लेकिन काेई नहीं आया। युवाओं ने रस्सियाें से बांध दिया मगरमच्छ काे फिर पूरे गांव में घुमाया। pic.twitter.com/9oeZYYwoBn — NaiDunia (@Nai_Dunia) March 11, 2022 रातभर दिया पहराः मगरमच्छ को हौदी में डालने के बाद रातभर गांव के लोगों ने उसकी पहरेदारी भी की। ग्रामीणों को डर था कि यदि रात में मगरमच्छ हौदी से निकल गया तो किसी को भी नुकसान पहुंचा सकता है। कोलारस के पास ऐसा काेई बड़ा तालाब भी नहीं है, जहां से मगरमच्छ के आने की संभावना हाे। यहां से पास से ही सिंध नदी बहती है इसलिए यही अनुमान लगाया जा रहा है कि मगरमच्छ सिंध नदी से ही निकलकर गांव में आया होगा। पहले भी हो चुकी हैं ऐसी घटनाएंः शिवपुरी के शहरी क्षेत्र में मगरमच्छ निकलना बहुत आम बात है। यहां दो तालाब हैं, जिनमें सैकड़ों की तादाद में मगरमच्छ हैं, जो अक्सर आबादी क्षेत्र तक पहुंच जाते हैं। गत वर्ष जब बाढ़ आई थी तो मीट मार्केट में युवाओं का मगरमच्छ को बांधकर कंधे पर लादकर पूरे में घुमाने का वीडियो भी वायरल हुआ था। इसके बाद भी तीन-चार बार आबादी क्षेत्र में मगरमच्छ निकल चुका है, जिसे आमजन ने ही पकड़कर पानी में छाेड़ा था।