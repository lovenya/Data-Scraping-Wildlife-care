सूत्रों की मानें तो विराट और अनुष्‍का दक्षिण अफ्रीका के कुरुगर नेशनल पार्क में ठहरे हुए हैं। हाल ही में विराट ने एक फोटो सोशल मीडिया में शेयर किया, जिसमें वह पूल के किनारे काफी आराम के मूड में नजर आ रहे हैं। इस फोटो के शीर्षक में उन्‍होंने लिखा है, 'चिलिंग इन द वाइल्‍ड। पीसफुल।' कहा तो यह भी जा रहा है कि विराट और अनुष्‍का दक्षिण अफ्रीका में पूरे दो सप्‍ताह बिताने वाले हैं और इस दौरान वो वाइल्‍ड लाइफ सफारी पर भी जाएंगे। वैसे अब ये बात किसी से छिपी नहीं है कि अनुष्‍का और विराट रिलेशनशिप में हैं। दोनों लगभग हर जगह साथ-साथ ही दिखाई देते हैं। अनुष्‍का दिल्‍ली आकर विराट के घरवालों से भी मिल चुकी हैं। हालांकि अभी तक अनुष्‍का और विराट ने अपने रिश्‍ते को सार्वजनिक रूप से स्‍वीकार नहीं किया है।