भारत भूमि पर 75 साल बाद लौट रहे चीतों के स्वागत की तैयारी अंतिम चरण में है। पार्क में प्रधानमंत्री के कार्यक्रम के मद्देनजर मंगलवार को स्पेशल प्रोटक्शन ग्रुप (एसपीजी) भी पहुंच गई। प्रधानमंत्री के कार्यक्रम को लेकर आगे की तैयारी उन्हीं की देखरेख में की जाएंगी। पार्क में स्थित रेस्ट हाउस के दो कक्ष प्रधानमंत्री के लिए आरक्षित कर दिए गए हैं, जबकि अन्य दो कक्षों में एसपीजी के अधिकारी रहेंगे। प्रधानमंत्री हेलिकाप्टर से पार्क पहुंचेंगे। दो चीतों को बाक्स से आजाद करने के बाद चीता मित्र दल के दो सदस्यों से चर्चा भी करेंगे। चीता परियोजना से सीधेतौर पर जुड़े अधिकारी बताते हैं कि दक्षिण अफ्रीका के चीते 17 सितंबर को नहीं आ रहे हैं। उन्हें दोनों देश (भारत-दक्षिण अफ्रीका) के बीच औपचारिकताएं पूरी होने के बाद लाया जाएगा। बताया जा रहा है कि आठ बाक्स में आठ चीते रहेंगे। इनमें से दो प्रधानमंत्री छोड़ेंगे। जबकि केंद्रीय वनमंत्री सहित कार्यक्रम में आ रहे विशेष अतिथि भी एक-एक चीता छोड़ेंगे। - Shivraj Singh Chouhan (@chouhanshivraj) 11 Sep 2022 - Shivraj Singh Chouhan (@chouhanshivraj) 12 Sep 2022 - Shivraj Singh Chouhan (@chouhanshivraj) 11 Sep 2022 - Dr.Narottam Mishra (@drnarottammisra) 12 Sep 2022