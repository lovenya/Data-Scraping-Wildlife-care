शिवपुरी के बदरवास वन विभाग एवं रनौद सब रेंज के अंतर्गत आने वाले ग्राम पंचायत ढकरोरा के गांव खासखेड़ा में 20 जनवरी की रात में रामकृष्ण गडरिया एवं भगवत गडरिया की बकरियां रोड के पास बनी टपरिया के अंदर थीं। दाेनाें ही रिश्ते में भाई हैं। रात काे लगभग तीन बजे तेंदुए ने अचानक हमला कर दिया और बकरियाें को अपना शिकार बनाया। यहां पांच बकरियाें काे तेंदुआ ने चीर फाड़ दिया, जबकि बाकी की बकरियां दहशत से मर गईं। सुबह जब रामकृष्ण गडरिया एवं भगवत गडरिया अपनी बकरियाें की टपरिया में पहुंचे तो वहां पर सारी बकरियाें को मरा देख दंग रह गए। गांव वालों का कहना है कि गांव की रोड के पास बनी टपरिया में विगत कई सालों से रामकृष्ण एवं भगवत गडरिया अपनी बकरियाें काे बंद करके रखते आ रहे हैं, लेकिन राेड के उस पार लगे घने जंगल में से किसी अज्ञात जंगली जानवर ने आज तक कभी हमला नहीं किया। ऐसा पहली बार हुआ है कि जंगली जानवर ने टपरिया में घुसकर बकरियाें पर हमला किया और उनको चीर फाड़ दिया। गांव वालों के मुताबिक एक से डेढ़ लाख रुपये का नुकसान हुआ है।