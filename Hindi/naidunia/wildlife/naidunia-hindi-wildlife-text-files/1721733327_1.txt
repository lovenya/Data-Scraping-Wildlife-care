कुदमुरा वन परिक्षेत्र का मांड नदी तट हाथियाें के लिए उपयुक्त रहवास स्थल है। पखवाड़े भर पहले तक नदी में पानी नही होने की वजह से दल आसानी से धर्मजयगढ़ वन परिक्षेत्र की ओर पार कर जाते थे। मानसून आगमन के बाद नदी का जल स्तर बढ़ गया है। इस वजह से हाथी कुदुमुरा रेंज में डटे हुए हैं। बताना होगा कि सप्ताह भर पहले तक क्षेत्र में 34 हाथियों का झुंड था, जो बरपाली और बासीन निकट जंगलों में विचरण कर रहे थे। 21 अतिरिक्त हाथियों का दल बालको क्षेत्र से यहां पहुंच गया है। ऐसे में हाथियाें की संख्या बढ़ गई है। ग्रामीणों का कहना है कि नदी का जल स्तर इतना अधिक नहीं कि हाथी पार न कर पाए लेकिन दल में चार नन्हे हाथी शामिल हैं। इस वजह से दल नदी को पार नहीं कर रहे है। वर्षा शुरू होने के साथ खेती किसानी का दौर भी शुरू हो गया था, लेकिन हाथियों के आने से क्षेत्र में कृषि कार्य ठप हो गया है। ग्रामीणों का कहना है कि खेतों में हाथियों के चलने से धान की नर्सरी खराब हो रही है। हाथी दिन के समय समय जंगल में ही रहते हैंं। देर रात जिल्गा के निकट विचरण कर फिर से वापस चले जाते हैं। हाथी भले ही गांव तक नहीं पहुंच रहे लेकिन खेतों के आसपास विचरण से बोआई का काम शुरू करना संभव नहीं हैं। समय पर बोआई नहीं होने से आगे समस्या होगी। बोआई का बतर समाप्त होने से उपज प्रभावित होगा। कोरबा के अलावा कटघोरा वन मंडल के पसान क्षेत्र में इन दिनों हाथयों ने डेरा डाल रखा है। दल के सघन वन क्षेत्र की ओर होने हानि नहीं है। वन परिक्षेत्राािकारी राम निवास दहायक ने बताया की विभाग की ओर से हाथियों पर नजर रखी जा रही है। मोबाइल एप सायरन से दी जा रही सूचना कुदमुरा रेंज के वन परिक्षेत्राधिकारी जीएस पैकरा ने बताया कि हाथियाें का दल सप्ताह भर पहले धरमजयगढ़ क्षेत्र चला गया था लेकिन दिन भर रहने के बाद वापस कुदमुरा रेंज लौट आया। क्षेत्र में किसी तरह की जनहानि न हो इसके लिए वन विभाग की ओर से दल पर नजर रखी जा रही है। हाथी जिस ओर मुड़ रह है उस क्षेत्र के ग्रामीणों को मोबाइल एप वाले सायरन से सूचना दे रहे हैं। ग्रामीणों जंगल की ओर न जाने के लिए कहा जा रहा है। केंदई में तैयार हो रहा दो रेस्क्यू सेंटर कटघोरा वन मंडल के हाथी प्रभावित रेंज केंदई में दो रेस्क्यू सेंटर का निर्माण किया जा रहा है। सेंटर के लिए जिन दो गांवों का चयन किया गया उनमें लालपुर और खड़फड़ी पारा शामिल है। भवन निर्माण के लिए प्रशासन से 20-20 लाख रूपये की स्वीकृति मिली है। वन परिक्षेत्राधिकारी ने बताया कि प्रभावित क्षेत्र में पक्की मकान नहीं होने से ग्रामीणों को ठहराने में काफी समस्या होती है। भवन तैयार होने में दो माह का समय लगेगा। दोनों भवनों में लगभग 40-40 व्यक्तियों के ठहरने की सुविधा रहेगी