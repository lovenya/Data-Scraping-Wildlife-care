वन अधिकारियों के मुताबिक जलीय जीव विशेषज्ञों ने सुझाव दिया था कि सर्दियों के मौसम में घड़ियालों को हर रोज डाइट देने से उन्हें परेशानी हो सकती है। क्योंकि किसी भी जानवरी को भोजन दिखता है तो वे ओवर ईटिंग का शिकार हो जाते हैं। जबकि सर्दियों में शरीर की गतिविधियां कम हो जाती हैं। यही वजह है कि विशेषज्ञों ने घड़ियालों के लिए डाइट ब्रेक का सुझाव अधिकारियों को दिया था। अब घड़ियालों को दो दिन में एक दिन भोजन दिया जा रहा है, ताकि वे ओवर ईटिंग का शिकार न हो जाएं। माधव उद्यान के डॉक्टर ने जांची सेहत घड़ियालों की मौत के बाद लगातार वेटनरी डॉक्टर घड़ियालों की सेहत की जांच कर रहे हैं। हाल ही में माधव राष्ट्रीय उद्यान शिवपुरी के वाइल्ड लाइफ एक्सपर्ट वेटनरी डॉक्टर जितेंद्र कुमार जाटव ने ईको सेंटर पहुंचकर घड़ियालों का स्वास्थ्य परीक्षण किया। इस दौरान उन्हें कोई परेशानी दिखाई नहीं दी है। डॉक्टर लगातार इन घड़ियालों की सेहत पर नजर रखे हुए हैं। डब्ल्यूआईआई से भी लिया जा रहा मार्गदर्शन भारत में वन्य जीवों पर काम करने वाली संस्था वाइल्ड लाइफ इंस्टीट्यूट ऑफ इंडिया से भी वन विभाग इस मामले में लगातार मार्गदर्शन ले रहा है। यहां के विशेषज्ञ भी अपने स्तर पर जानकारियां जुटाकर वन विभाग मुरैना को अपडेट कर रहे हैं। ताकि घड़ियालों को किसी तरह की कोई परेशानी न हो और दोबारा से इस तरह की घटना ईको सेंटर पर न घटे।