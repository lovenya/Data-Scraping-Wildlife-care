टाइगर रिजर्व क्षेत्र घोषित होने से अभयारण्य की सुरक्षा और संरक्षा की जिम्मेदारी नेशनल टाइगर कंजर्वेशन अथॉरिटी की हो जाएगी। विशेष फंड मिलेगा। बाघों के मूवमेंट पर निगरानी के लिए कई उपकरण भी लगाए जाएंगे। रिजर्व एरिया के कुछ पॉइंट ऐसे होंगे, जहां सीसीटीवी कैमरे और ड्रोन से बाघों पर नजर रखी जाएगी। सुरक्षा व्यवस्था तगड़ी होने से शिकारियों की आवाजाही कम हो जाएगी। इसके अलावा संसाधनों का संचालन करने और रखरखाव के लिए प्रशिक्षित कर्मचारियों की तैनाती भी होगी। जिन स्थानों पर बाघों का मूवमेंट अधिक होगा, उस प्वाइंट पर रेंजर लेवल के अफसर तैनात रहेंगे। बाघों के स्वास्थ्य की जांच करने के लिए आधा दर्जन से अधिक डॉक्टर नियुक्त होंगे। इन्हें एंबुलेंस सहित अन्य संसाधन भी दिए जाएंगे। चार बाघ करते हैं विचरण छत्तीसगढ़ राज्य बनने से पूर्व भोरमदेव अभयारण्य मध्य प्रदेश के कान्हा नेशनल पार्क का बफर हिस्सा था। राज्य अलग होने के बाद इसे अभयारण्य घोषित किया गया। यहां अभी 4 बाघ हैं। एक बाघिन का शिकार जहर देकर किया गया था। इतने बाघ हैं प्रदेश में प्रदेश में बाघों की संख्या 46 है। भोरमदेव अभयारण्य में 4, अचानकमार फारेस्ट में 28, उदंती-सीतानदी अभयारण्य में 5, गुरुघासीदास रिजर्व फारेस्ट में 2 और इंद्रावती रिजर्व फारेस्ट में 7 बाघ हैं। देश में कुल 2226 बाघ हैं। इनका कहना है रिजर्व क्षेत्र घोषित होने से बाघों की सुरक्षा और संरक्षा को और मजूबती मिलेगी। कम से कम शिकारियों की आवा-जाही कम हो जाएगी। नितिन सिंघवी, वन्य जीव प्रेमी भोरमदेव अभयारण्य को टाइगर रिजर्व क्षेत्र का दर्जा दिलाने के लिए प्रस्ताव बनाकर भेज दिया गया है। इसे शीघ्र अनुमति मिलने की संभावना है। आरके सिंह, मुख्य वन संरक्षक वन्य-जीव