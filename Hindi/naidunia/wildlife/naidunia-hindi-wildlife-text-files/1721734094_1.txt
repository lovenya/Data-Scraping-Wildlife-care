नईदुनिया न्यूज, कोरबा। विश्व सर्प दिवस के अवसर पर कोरबा वन मंडल व नोवा नेचर वेलफेयर सोसायटी के संयुक्त तत्वाधान में वन्यप्राणी एवं सरीसृप प्रजाति के जीवों की संरक्षण एवम संवर्धन के लिए विभिन्न कार्यक्रम आयोजित कर रही हैं। इसका मुख्य उद्देश्य सरीसृपोंवी किंग कोबरा के प्रति लोगो में जागरूकता लाना हैं। इस कार्यक्रम में सभी वर्गों के लोगों भाग ले सकते हैं। जितने वाले लोगों को वनमंडलाधिकारी उपयुक्त इनाम देंगे। 16 जुलाई को पूरे विश्व में सर्प दिवस मनाया जाता है। कार्यक्रम का उद्देश्य आम जन मानस में सभी सृपों के प्रति जागरूकता फैलाना हैं । इसी कड़ी में वन मण्डलाधिकारी अरविंद पीएम के नेतृत्व में कोरबा वन मंडल और नोवा नेचर वेलफेयर सोसाइटी के संयुक्त तत्वाधान में किंग कोबरा संरक्षण कार्यक्रम का आयोजन किया जा रहा है। इस आयोजन में विभिन्न कार्यक्रम शामिल किए गए हैं । जिसमें चित्रकला, वीडियो रील निर्माण , पेंटिंग, प्रश्नोत्तरी जैसी प्रतियोगिताएं भी शामिल है। यह प्रतियोगिताएं आनलाइन आयोजित की जाएंगी। जिसमे विभिन्न स्कूल कालेज की छात्र छात्राएं और कोरबावासी हिस्सा ले सकेंगे। प्रतियोगिता में सफलता अर्जित करने वाले प्रतिभागी को 10000 तक के इनामों से पुरस्कृत किया जाएगा। कार्यक्रम में कोरबा के अधिक से अधिक छात्र-छात्रा और नागरिकों को हिस्सा लेने कहा गया है। इसके अलावा और अधिक जानकारी के लिए निम्न लिंक पर रजिस्टर कर सकते हैं