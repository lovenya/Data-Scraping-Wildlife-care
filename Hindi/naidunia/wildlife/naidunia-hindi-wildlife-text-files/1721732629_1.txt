कानन पेंडारी जू में वन्य प्राणी गोद लेने की योजना है। कुछ साल पहले वन्य प्राणी प्रेमियों ने विशेष रुचि भी दिखाई दी। पर प्रचार- प्रसार नहीं होने और एक साल की बाध्यता के कारण योजना सफल नहीं हो पाई। अभी यह लगभग बंद हो चुकी है। कई साल से कोई गोद लेने के लिए आगे नहीं आया। जबकि शुरुआत में मोर, बंदर, सांप व एक बाघ गोद लेकर इनका आहार का खर्च वहन किया गया था। इस योजना को लागू करने के पीछे दो प्रमुख उद्देश्य था। एक वन्य प्राणियों के प्रति स्नेह और दूसरा आहार में लगने वाला भारी भरकम खर्च कम करना। अब जू प्रबंधन द्वारा वन्य प्राणियों प्रेमियों को गोद लेने के लिए प्रोत्साहित करने की तैयारी कर रहा है। अब एक महीने या दो महीने नहीं, बल्कि एक दिन के लिए भी गोद ले सकते हैं। केज के सामने एक दिन का खर्च के अलावा अन्य दिनों के खर्च की जानकारी रहेगी। उन्हें किसी से पूछने की आवश्यकता भी नहीं होगी। सीधे क्यूआरकोड को स्कैन कर शुल्क जमा किया जा सकता है। इसके बदले में उन्हें कानन पेंडारी जू प्रबंधन की तरफ से प्रमाण पत्र दिया जाएगा। पहले निश्शुल्क सैर की थी सुविधा शुरुआत में जब यह योजना लागू हुई, तब गोद लेने वाले को स्वजन के साथ निश्शुल्क सैर करने की अनुमति दी जाती थी। एक तरह उन्हें विशेष पर्यटक माना जाता था। इस बार ऐसा होगा या नहीं, अभी निर्धारण नहीं हुआ है। प्रमाण पत्र में फोटो की सुविधा देने की कोशिश अचानकमार-अमरकंटक बायोस्फिेयर के संचालक विष्णु नायर ने बताया कि यह तो तय है कि वन्य प्राणी गोद लेने वाले को डिजिटल प्रमाण पत्र दिया जाएगा। पर कोशिश यह है कि प्रमाण पत्र में संबंधित की फोटो भी रहे। साफ्टवेयर में इसे जोड़ने प्रयास किया जा रहा है। पयटकों के लिए यह नया है, वह गोद लेने में रुचि भी दिखाएंगे।