इस सवाल के जबाव में राज्य के वन एवं पर्यावरण मंत्री गणपत वासव ने बताया कि पिछले एक साल में 13 एशियाई शेरों की मौत हुई है। जिसमें से अमरेली में 9, जूनागढ़ में 3 और एक को गिर सोमनाथ में रजिस्‍टर्ड किया गया है। इसके साथ ही उन्‍होंने बताया कि जूनागढ़ में शेरों की जो मौत हुई उसमें एक के मरने का कारण कुएं में गिरना है जबकि दो की मौत बिजली के झटके के कारण हुई। बिजली के झटके के कारण एक शेर की मौत गिर-सोमनाथ में भी हुई। वासव ने कहा कि इस प्रकार कि घटनाओं को रोकने के लिए हम प्रयास कर रहे हैं। इन प्रयासों के मद्देनजर रेलवे लाइन के दोनों और बाड़ का निर्माण किया जाएगा। रेलवे मार्गों पर साइनबोर्ड लगाए जाएंगे इसके साथ ही लोको पायलट और गार्डों को प्रशिक्षण प्रदान किया जाएगा। एक अन्‍य सवाल जो धारी विधायक नलिन कोटाडिया द्वारा किया गया था के जबाव में वासव ने बताया कि 2011 की जनगणना के अनुसार गिर के क्षेत्र में शेरों की संख्‍या 411 थी और अब अगली गणना 2015 में की जाएगी।