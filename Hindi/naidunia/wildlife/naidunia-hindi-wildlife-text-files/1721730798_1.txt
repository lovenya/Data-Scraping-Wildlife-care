- एनीमल एंटी पेचिंग डाटा के अनुसार राज्य में 21 बाघों की मौत रायपुर। नईदुनिया प्रतिनिधि प्रदेश में बाघों की मौत के मामले में केन्द्र की वाइल्ड लाइफ क्राइम कंट्रोल ब्यूरो और राज्य सरकार की वाइल्ड एनीमल एंटी पेचिंग डाटा में भिन्नाता पाई गई है। वाइल्ड लाइफ क्राइम की रिपोर्ट प्रदेश में 10 साल में 42 बाघों की मौत बता रही है तो वहीं एनीमल एंटी पेचिंग के अनुसार राज्य में पिछले 10 साल में 21 बाघों की मौत हुई है। इसका खुलासा गुरुवार को आरटीआइ में हुआ है। वाइल्ड लाइफ क्राइम कंट्रोल ब्यूरो के आंकड़े से वन विभाग भी सकते में आ गया है। वहीं बाघों की मौत के दो अलग-अगल आंकड़े से वन्यजीव प्रेमी भी असमंजस की स्थिति हैं। वन विभाग के अधिकारियों का कहना है कि प्रदेश में कुल इतने बाघ नहीं है तो मरेंगे कैसे? यह आंकड़ा पूरी तरह से निराधार है। वन विभाग के अधिकारी ने बताया कि पूरे देश में कुल 2216 बाघों की संख्या है। 2014 में की गई बाघों की गणना में बाघों की संख्या कुल 46 पहुंच गई है। वन विभाग बाघों की देखभाल के लिए प्रतिवर्ष करोड़ों रुपये की राशि खर्च कर रहा है, लेकिन उसके बाद भी बाघों की मौत पर अंकुश नहीं लगा पा रहा है। वर्जन वन विभाग द्वारा वाइल्ड एनीमल एंटी पोचिंग डाटा बेस द्वारा दिए गए आंकड़ों के मुताबिक प्रदेश में पिछले 10 साल में 21 बाघों की मौत हुई है। बाघों के संरक्षण के लिए जनहित याचिका दायर किया था। -नितिन सिंघवी, वन्यजीव विशेषज्ञ वर्जन प्रदेश में 42 बाघों की मौत नहीं हुई है। प्रदेश में इतने बाघ ही नहीं है तो मौत कैसे हो जाएगी? वाइल्ड एनीमल एंटी पोचिंग का डाटा है तो दें मैं पता करवाता हूं। - सीके खेतान, अपर मुख्य सचिव, वन विभाग 17 श्री 50 सं. आरकेडी