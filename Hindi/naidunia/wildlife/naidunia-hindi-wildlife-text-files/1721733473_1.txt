बता दें कि मंगलवार की रात गाजर क्षेत्र के तिनगी गांव में करीब 1 बजे करीब 12 की संख्या में हाथियों का झुंड पहुंचकर राधा सिंह पति मोहर सिंह के घर को अपना निशाना बनाया और घर की ओसारे को गिरा दिया। इतना ही नहीं घर में रखे अनाज को खा गए। हाथियों के आने की भनक जैसे ही परिवार के लोगों को लगी वह घर की अटारी में चढ़कर अपनी जान बचाए। पूरे मामले में पीड़ित महिला राधा सिंह का कहना है कि तिनगी विस्थापित गांव है। उसे आज तक पैकेज का लाभ नहीं दिया गया। कई बार वह शासन प्रशासन एवं खंड स्तर के अधिकारी कर्मचारियों को अपना आवेदन भी दे चुकी हैं लेकिन वन विभाग के आला अधिकारी एवं अन्य अधिकारियों के द्वारा किसी तरह की कोई कार्रवाई नहीं की गई। जिससे लाभ नहीं मिला है। ऐसे में वह अपने तिनगी गांव में ही रह रही हैं। घटनास्थल का प्रशासनिक अधिकारी द्वारा जायजा नहीं लिया है जबकि पीड़ित महिला के द्वारा सभी को सूचित भी किया जा चुका है। संजय टाइगर रिजर्व क्षेत्र तिनगी एवं तिलया गांव सहित कई ऐसे विस्थापित गांव है जहां कई पात्र लोग विस्थापन पैकेज के लाभ से आज भी वंचित हैं। ऐसे वंचित लोगों की सूची एवं उनके सभी दस्तावेज ग्राम पंचायत से प्रस्तावित हो चुके है। कुसमी उपखंड में भी ऐसे विस्थापितों की पुष्टि हो चुकी है।