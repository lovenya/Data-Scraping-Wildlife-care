सिरपुर क्षेत्र में हाथियों की दस्तक से ग्रामीणों में दहशत का माहौल है। इस क्षेत्र से विगत दिनों हाथियों को खदेड़ा गया था, लेकिन बीते दो दिन से खड़सा और सेनकपाट के बीच जंगल में फिर से हाथियों की मौजूदगी है। 7-8 की संख्या में मौजूद हाथियों में कुछ बच्चा हाथी भी हैं। हाथियों की चहल कदमी जंगल के साथ सड़कों पर भी देखी जा रही है। इनकी वजह से रास्ते से गुजरने वाले ग्रामीणों में दहशत कायम हैं। ग्रामीण अजय मंगल सिंह धु्रव ने बताया कि हाथियों का दल खेतों, बाड़ियों से होकर गुजर रहा है। अब तक जनहानि की खबर नहीं है, लेकिन हाथियों के चलने से फसलों को नुकसान हो रहा है। वहीं बाड़ियों में लगे फलदार वृक्षों का नुकसान हो रहा है। धु्रव ने बताया कि गांव में दो-चार लोग रतजगा कर रहे हैं और हाथियों को लेकर पूरी सावधानी बरत रहे हैं। --