जानकारी अनुसार शनिवार की सुबह एक अजगर सांप नाले के बहते पानी में करीब 8-10 किलो वजनी कोलिया को निगल रहा था। इसी दौरान वहां से गुजरने वाले ग्रामीणों की नजर पानी के हलचल पर गई। जैसे ही उन्होंने नाले पर देखा तो अजगर सांप द्वारा वन्य जीव को निगलने की क्रिया जा रही थी। ग्रामीणों ने इसकी सूचना तत्काल ही वन अमले को दी। सूचना के आधार पर वन परिक्षेत्र अधिकारी उत्तर सामान्य उकवा मंडल जुलियस पिपलाद अपने हमराह स्टाफ के साथ मौके पर पहुंचे। लेकिन अजगर सांप द्वारा वन्य जीव को निगलने की क्रिया की जा रही थी, जिसके कारण उसे बाहर निकालने का प्रयास नहीं किया गया। रेंजर जुलियस पिपलाद के अनुसार संभवतः सांप ने पहले वन्य जीव का शिकार किया होगा। इसके बाद उसकी मौत होने पर उसे निगलने का कार्य किया गया है। सांप करीब 8-10 फीट लंबा था। ग्रामीणों की लगी भीड़ इस घटना की जानकारी मिलते ही मौके पर ग्रामीणों की भीड़ लग गई। प्रत्येक ग्रामीण इसे कौतुहल भरी निगाहों से देख रहा था। दरअसल, अभी तक क्षेत्रवासियों ने अजगर सांप के वन्य जीवों को निगलने की बात सूनी थी। लेकिन वास्तविकता में उसे देखा नहीं था। लेकिन शनिवार को यह नजारा भी ग्रामीणों को देखने मिल गया है।