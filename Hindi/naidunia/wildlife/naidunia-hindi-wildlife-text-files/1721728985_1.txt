खल्लारी के कक्ष क्रमांक 183, 184, 185, 186 सहित क्षेत्र के जंगल में भालू, हिरण, तेंदुआ, लकड़बग्घा, नील गाय, साही, जंगल सूअर, बायसन सहित कई प्रजाति के वन्य जीव हैं। क्षेत्र के खल्लारी बांध, पाली बांध, सोरम बांध, चुरकी तालाब जंगल से लगा हुआ है। जहां वन्य जीवों के लिए बारहमासी पर्याप्त पानी उपलब्ध रहता है। जंगल में घने वृक्षों के साथ पहाड़ियों में बड़ी संख्या में गुफा है। जहां वन्य जीव सुरक्षित स्थान समझकर रहते हैं। इसलिए वन्य जीवों का जमावड़ा लगा रहता है। वन विभाग द्वारा देख-रेख के अभाव के चलते शिकारियों द्वारा वन्य जीवों का शिकार किया जा रहा है। बीते कुछ वर्षों में पाली जंगल में एक लकड़बग्घा, दो हिरण, तीन बायसन, गर्भवती जंगली सूअर का शव मिला था। सूअर के पोस्टमार्टम के दौरान उसके पेट से 6 मृत बच्चे निकाले गए थे। किसान द्वारा खेत में फसल सुरक्षा के लिए कीटनाशक का छिड़कांव किया गया था। फसल को खाने के बाद एक बायसन की मौत हो गई थी। इससे सिद्ध होता है कि इन जंगल में बड़ी संख्या में वन्य जीव है। कुछ माह पूर्व नायकबांधा निवासी गजेंद्र निषाद (35) एवं सिंधी निवासी इंदू बरिहा (40) पर जंगल में भालू ने हमला कर दिया था। मांग करने वालों में ग्राम पंचायत खल्लारी सरपंच भूमिका सिन्हा, पाली सरपंच चैतराम ठाकुर, उप सरपंच खेमराज साहू, ओंकारबंद सरपंच महेश साहू, सोरम के सरपंच कृष्ण दीवान, खल्लारी विधानसभा के भाजपा मीडिया प्रभारी पुनीतराम साहू, रामप्रताप साहू, कलाराम साहू, तारेश साहू, पुनीतराम ठाकुर, महारथी सोनी, संतराम मिर्धा, गणेश राम ठाकुर आदि शामिल है। 'प्राकृतिक सौंदर्य से आच्छादित पर्यटन स्थल खल्लारी से लगे जंगल में लघु अभयारण्य बनाने मुख्यमंत्री डॉ. रमन सिंह को प्रस्ताव भेजा जाएगा। इस स्थान पर अभयारण्य बनने से पर्यटन स्थल की सुदंरता और बढ़ेगी। प्रकृति एवं वन्य जीवों पर छेड़छाड़ बर्दाश्त नहीं की जाएगी। बल्कि हर कीमत पर इसे संरक्षित करने का प्रयास किया जाएगा।' -चुन्नीलाल साहू, विधायक, खल्लारी विधानसभा क्षेत्र ---