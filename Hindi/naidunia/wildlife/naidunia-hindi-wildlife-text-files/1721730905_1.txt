बाघ का शव मिलने के बाद वन विभाग के अफसरों ने बिनेका रेंज में घेराबंदी की है। डॉग स्क्वाड और स्टेट टाइगर स्ट्राइक फोर्स के अधिकारियों ने घटना स्थल को कब्जे में लेकर जांच शुरू कर दी है। आसपास के गांवों में 12 से अधिक संदिग्धों से पूछताछ की गई है। कुछ लोगों को पूछताछ करने के लिए हिरासत में लेने की भी जानकारी है। बुधवार को शव का पोस्टमार्टम किया जाएगा। बाघों के अवशेषों से रुपए बरसाने का भ्रम, इसलिए जा रही जान बाघों की मौत के बाद उनके अवशेष काटकर ले जाने की यह पहली घटना नहीं है। चार महीने पहले भी रातापानी के बिनेका रेंज में मृत मिले बाघ के सामने के दो पंजे कटे मिले थे। हाल ही में सिवनी जिले में भी इसी तरह की एक घटना सामने आई थी। प्रदेश के टाइगर रिजर्व व सामान्य जंगल में भी इस तरह की घटना सामने आ रही है। पूर्व की घटनाओं में पंजा काटने वाले जिन आरोपितों के पास से अवशेष मिले थे उन्होंने रुपए बरसाने की लालच में पंजे काटने की बात कबूली थी। यानी साफ है कि तांत्रिक गतिविधियों के लिए बाघों की जान ली जा रही है और वन विभाग का मुखबिर तंत्र फेल है। कार्रवाई करेंगे चार महीने के भीतर एक ही रेंज में दूसरी घटना हुई है। मामले में रेंजर से लेकर संबंधितों पर कार्रवाई करेंगे। बाघ की मौत की तह तक जाएंगे। फिलहाल अलग-अलग स्तर पर जांच चल रही है। - डॉ. एसपी तिवारी, सीसीएफ भोपाल वन वृत्त