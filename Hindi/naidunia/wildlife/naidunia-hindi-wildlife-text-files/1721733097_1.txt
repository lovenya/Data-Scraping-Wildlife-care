दल दक्षिण अफ्रीका पहुंचने के बाद फिंडा और रुइबर्ग क्षेत्र में क्वारंटाइन रखे गए चीतों को देखेगा और जरूरी परीक्षण कराएगा। इसके बाद चीतों को लाने की तैयारी करेगा। दल में शामिल अमृतांशु सिंह ने बताया कि अब तक की तैयारियों के मुताबिक भारत से विमान पहुंचने के बाद 17 फरवरी को दक्षिण अफ्रीका से चीतों को लेकर ग्वालियर के लिए चलेंगे। ग्वालियर से हेलिकाप्टर से चीते 18 फरवरी की सुबह कूनो नेशनल पार्क पहुंचेंगे। यहां पर चीतों को क्वारंटाइन बाड़ों में मुख्यमंत्री शिवराज सिंह चौहान, केंद्रीय कृषि मंत्री नरेंद्र सिंह तोमर, केंद्रीय वन मंत्री भूपेंद्र यादव के साथ ही प्रदेश के वन मंत्री विजय शाह द्वारा छोड़ने की संभावना है। इधर कूनों में 12 चीतों के स्वागत के लिए सभी तैयारियां पूरी की जा रही हैं। पहले ये चीते क्वारंटीन रहेंगे और बाद में उन्हें छोड़ा जाएगा। इन चीतों के साथ वही प्रक्रिया दोहराई जाएगी जो पहले आए चीतों के साथ की गई है। अब तक की तैयारियों के मुताबिक 18 को कूनो पहुंच जाएंगे चीते अब 14 को होगी टास्क फोर्स की बैठक दक्षिण अफ्रीका से चीतों को लाने को लेकर शनिवार को चीता टास्क फोर्स की बैठक होनी थी, लेकिन अब यह 14 फरवरी को वर्चुअली होगी। बैठक में ही नामीबिया से लाए गए आठ चीतों में से दो नर भाई या फिर एक को खुले जंगल में छोड़ने का निर्णय किया जाएगा।