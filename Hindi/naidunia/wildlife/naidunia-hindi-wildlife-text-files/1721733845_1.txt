कोरबा (नईदुनिया प्रतिनिधि)। कटघोरा वनमंडल के कटघोरा-अंबिकापुर राष्ट्रीय राजमार्ग पर बसे ग्राम कापा-नवापारा के पास एक दंतैल सड़क पर आधे घंटे तक विचरण करता रहा। जंगल से निकल कर हाथी के अचनाक सडक पर आने से राहगीर हलकान रहे। वन अमले की टीम ने हाथी को जंगल की ओर खदेड़ा तब कहीं जाकर आवागमन बहाल हुआ। कटघोरा वन मंडल में हाथियों की मौजूदगी लगातार बनी हुई है। इसके कारण स्थानीय ग्रामीण के साथ ही अन्य लोग भी काफी परेशान है। दल मे विचरण कर रहे हाथियों से अधिक लोनर हाथी लोगों के लिए भय का सबब बने हुए हैं। ग्राम कांपा नवापारा के पास सड़क में आधे घंटे हाथी के विचरण करने की सूचना वन अमले को मिली। लोग वाहन से उतर कर हाथी की फोटो लेने के साथ सेल्फी भी ले रहे थे। जानकारी मिलने पर बिलासपुर सीसीएफ और कटघोरा वनमंडालाधिकारी मौके पर पहुंचे और हाथी को सड़क पार कराया। इस दौरान कटघोरा डीएफओ निशांत कुमार भी मौजूद थे। बताना होगा इन दिनों पसान वन परिक्षेत्र सहित आसपास जंगल में 50 हाथी विचरण कर रहे हैं। किसानों में फसल को काट कर खलिहानों में रखा है। गांव के आसपास हाथियों के दल के आने से लोगाें में भय बना हुआ है। वन विभाग की टीम ने ग्रामीणों से आग्रह किया है। हाथियों के स्थल बदलने की सूचना लगातार दी जा रही है। जिन जगहों में मुनादी हाे रही है वहां के ग्रामीणों को जंगल की ओर नहीं जाने की चेतावनी दी जा रही है। कोरबा (नईदुनिया प्रतिनिधि)। कोरबा वन मंडल के कुदमुरा रेंज में एक बार फिर 11 हाथियों का दल पहुंच गया है। खेतों में किसानों द्वारा बनाई गई तीन झोपड़ियों को तोड़ने के साथ ही वहां रखे धान को हाथियों के दल खा लिया और वापस जंगल की ओर चले गए। हाथियों के उत्पात काफी देर तक चलने और नुकसान पहुंचाने से ग्रामीणों में भय का माहौल व्याप्त है। ग्रामीणों ने घटना की जानकारी वन विभाग अमले को दी। सूचना पर पहुंचे वन विभाग के अमले ने नुकसान का आंकलन करने के साथ ही रिपोर्ट तैयार की। बताया जा रहा है कि हाथियों का यह दल धरमजयंगढ क्षेत्र से पहुंचा है। पसरखेत रेंज के गांव में मडराने व उत्पात मचाने के बाद रात होने पर दल आगे बढ़ा तथा कुदमुरा रेंज अंतर्गत ग्राम चचिया पहुंच गए। हाथियों ने चचिया पहुंचने से पहले रास्ते में 11 ग्रामीणों की फसल को तहस-नहस कर दिया। उधर कटघोरा वन मंडल में भी हाथी समस्या लगातार बनी हुई है। यहां के पसान व केंदई रेंज में बड़ी संख्या में हाथी विचरण कर रहे है और ग्रामीणों की अरहर फसल को नुकसान पहुंचा रहे है। देवमट्टी क्षेत्र में मौजूद 32 हाथियों के दल ने पसान रेंज अंतर्गत गाड़ागोड़ा पहुंचकर लगभग आधा दर्जन ग्रामीणों की फसल को रौंद दिया। वन विभाग के अनुसार हाथियों का दल रात नौ बजे ग्राम पहुंचा और ग्रामीणों के खेतो में लगे अरहर की फसल को रौंदने के साथ तहस-नहस कर दिया। दो घंटे तक उत्पात मचाने के बाद दल वापस लौट देवमट्टी के जंगल में जाकर रूक गया है।