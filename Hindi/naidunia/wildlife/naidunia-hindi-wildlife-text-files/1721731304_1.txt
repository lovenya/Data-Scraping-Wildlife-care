कोरोना के खौफ के चलते इन दिनों जंगल सफारी में पर्यटकों की आवाजाही बंद है। इस वजह से वन्यजीवों की दिनचर्या में परिवर्तन आ गया है। वन्यजीवों को न तो गाड़ियों से उड़ने वाली धूल परेशान कर रही है और न ही पर्यटकों की आवाज उनके कानों में जा रही है। इस कारण वन्यजीव सफारी में स्वच्छंद विचरण कर रहे हैं। जंगल सफारी प्रबंधन का कहना है कि वन्यजीवों को नियमित छोड़ा जा रहा है। ज्ञात हो कि एशिया की सबसे बड़ी मानव निर्मित जंगल सफारी में छुट्टी के समय एकदिन में करीब 1200 पर्यटक आते हैं। पर्यटकों के आने की वजह से अक्सर भीड़भाड़ की स्थिति बनी रहती थी। ज्ञात हो कि एशिया से सबसे बड़े मानव निर्मित जंगल सफारी में कोरोना के चलते वन्यजीवों की मौज हो गई है। सफारी में बाघ जहां पर्यटकों का शोरगुल सुनकर झाड़ियों के अंदर चले जाया करते थे, सफारी में पर्यटकों बाघ को देखने के लिए काफी मशक्कत करनी पड़ती थी तो वहीं अब वह सफारी की सड़कों पर स्वच्छंद विचरण करते नजर आ रहे हैं। ठीक इसी तरह मगरमच्छ का जोड़ा भी किनारे आकर आराम फरमा रहे हैं तो भालुओं को भी जैसे मौज मिल गई है। भालू भी अपने बाड़े से बाहर निकलकर घूम रहे हैं। हिरण भी किसी से कम नहीं हैं। वे भी एक-दूसरे के साथ अठखेलियां करते नजर आ रहे हैं। 50 हेक्टेयर में बनेंगे 37 बाड़े जंगल सफारी में 37 बाड़ों का निर्माण किया जाना है। अभी सिर्फ 11बाड़े बने हैं। इनमें दो सिंह, दो बाघ, दो सफेद बाघ, दो तेंदुआ, दो दरियाई घोड़ा और दो मगरमच्छ को रखा गया है। जंगल सफारी में वन्य प्राणियों को देखने के लिए पर्यटकों की भीड़ उमड़ रही है। कोरोना की वजह से मानव निर्मित इस सफारी में विचरण करते शेर, बाघ और हिरणों को आसानी से देखा जा सकता है। सफारी क्षेत्र में बनी चार सफारी - शाकाहारी वन्यप्राणी सफारी- क्षेत्र 30 हेक्टेयर - भालू सफारी - क्षेत्र 20 हेक्टेयर - टाइगर सफारी - क्षेत्र 20 हेक्टेयर - शेर सफारी - क्षेत्र 20 हेक्टेयर वर्जन कोरोना की वजह से सफारी को बंद कर दिया गया है। सफारी में वन्यजीवों को नियमित छोड़ा जा रहा है। वन्यजीव खुले में जहां चाह रहे हैं, विचरण कर रहे हैं। - एम. मर्सीवेला, डीएफओ, जंगल सफारी