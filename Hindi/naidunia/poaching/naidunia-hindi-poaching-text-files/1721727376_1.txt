कोर्ट के इस फैसले के बाद जहां सलमान और उनके परिवारों के चेहरे मायूस हो गए वहीं बॉलीवुड के कई फिल्म निर्माताओं की धड़कनें भी बढ़ गईं हैं। सलमान खान को 5 साल जेल की सजा के चलते सीधे तौर पर फिल्म निर्माताओं को लगभग 1000 करोड़ रुपए का फटका लगेगा क्योंकि सिर्फ फिल्म निर्माता ही नहीं बल्कि सलमान आने वाले दिनों में टीवी पर भी कई शोज में नजर आने वाले थे। दरअसल सलमान की कई फिल्में पाइपलाइन में हैं जिनमें रेस 3 भी शामिल है। बॉक्स ऑफिस पर नजर डालें तो सलमान ब्लॉक बस्टर फिल्में दे चुके हैं और उनकी ज्यादातर फिल्में 100 करोड़ क्लब में शामिल होती हैं। सलमान फिलहाल कई फिल्मों में मुख्य किरदार निभा रहे हैं और इनमें रेमो डिसुजा की रेस 3 जिसमें वो को-प्रोड्यूसर भी हैं। इसके अलावा अली अब्बास जफर की भारत पर भी काम जारी है और यह फिल्म अगले साल ईद पर रिलीज होगी। दबंग 3 और किक 2, दबंग औक किक सीरिज की फिल्में पहले ही शानदार व्यापार कर चुकी हैं और अब उनकी सीक्वल्स पर काम जारी है। हालांकि, फिलहाल इन पर शूटिंग शुरू नहीं हुई है और अगर सलमान को सजा होती है तो यह शूटिंग उनके जेल से बाहर आने तक टल सकती है। इनके अलावा टीवी की बात करें तो सलमान बिग बॉस के होस्ट रहे हैं, इसके अलावा वो जल्द टीवी पर आने वाले दस का दम में नजर आएंगे। इसके अलावा सलमान कई विज्ञापनों में भी नजर आते हैं और इन सब को जोड़कर देखा जाए तो सलमान की जेल लगभग 1 हजार करोड़ का नुकसान करेगी।