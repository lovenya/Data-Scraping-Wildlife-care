बीस साल पुराने बहुचर्चित काला हिरण शिकार मामले में सीजेएम ग्रामीण कोर्ट ने गत 5 अप्रैल को सैफ अली, सोनाली, नीलम व तब्बू को बरी कर दिया था, जबकि सिने अभिनेता सलमान खान को पांच साल की सजा से दंडित किया था। कोर्ट के इस फैसले के बाद अभियोजन पक्ष ने इसके खिलाफ हाईकोर्ट में अपील दायर करने की अनुशंसा करते हुए सरकार के पास प्रार्थना पत्र भेजा था, जिसे स्वीकृति मिलने के बाद आरोपियों को बरी करने को उचित नहीं बताते हुए हाईकोर्ट में अपील दायर की गई है। उल्लेखनीय है कि इन सभी पर 1 व 2 अक्टूबर, 1998 की मध्यरात्रि को सलमान को हिरणों को गोली मारने और सैफ अली समेत तीनों अभिनेत्रियों पर उन्हें उकसाने का आरोप था।