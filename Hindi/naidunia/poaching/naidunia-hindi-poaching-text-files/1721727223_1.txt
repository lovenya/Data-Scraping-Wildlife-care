सलमान पर आरोप थे कि 27 सिंतबर 1998 को उन्होंने जोधपुर के पास एक चिंकारा का शिकार किया था। 18 फरवरी 2006 को जोधपुर कोर्ट ने उन्हें सजा सुनाई थी। सलमान ने सजा के खिलाफ राजस्थान हाईकोर्ट की जोधपुर बेंच में अपील की थी। हाई कोर्ट ने गत 13 मई को सुनवाई पूरी करते हुए फैसला सुरक्षित रख लिया था। ...तो जाना पड़ सकता था जेल अगर सलमान की सजा माफ नहीं होती तो उन्हें तुरंत सरेंडर कर जेल जाना पड़ता। वैसे सलमान खान इस मामले में पहले भी 18 दिन पुलिस लॉकअप और जोधपुर जेल में बिता चुके थे। मामले की सुनवाई के लिए सोमवार को सलमान की बहन अलवीरा और उनके वकील हस्तीमल सारस्वत हाईकोर्ट पहुंचे। अलवीरा रविवार को ही जोधपुर आ गई थीं और यहां आकर उन्होंने वकीलों के साथ मीटिंग भी की। अन्य मामलों पर पड़ेगा असर - इस मामले के जानकार वकीलों का कहना है कि सलमान के खिलाफ यहां चार मामले हैं। इनमें तीन हिरण शिकार से जुडे हैं और एक आर्म्स एक्ट के उल्लंघन का है। सोमवार को भवाद और घोडा फार्म में हिरण शिकार के मामले में फैसला आया है। इसका असर कांकणी में हिरण शिकार और आम्र्स एक्ट के मामलों को सीधे तौर पर प्रभावित करेगा। तीन बार जा चुके हैं जेल