गोमर्डा अभ्यारण्य के बरमकेला बारादावन क्षेत्र में एक शाही वन्यप्राणी को कुत्तों से भागते हुए पांच लोगों के द्वारा शिकार किया गया। जिसके बाद मामले की जानकारी मुखबीर से वन अमला को लगी जहां डीएफओ प्रणय मिश्रा के निर्देशन, गोमर्डा अभ्यारण्य अधीक्षक आरके सिसोदिया के मार्गदर्शन में बरमकेला रेंजर सुरेंद्र अजय के नेतृत्व में उनकी टीम ने तत्काल मौके पर पहुंच कर नाकेबंदी की। जिसमे एक आरोपी को गिरफ्तार किया गया पर चार लोग मौके का फायदा उठा कर फरार हो गए। जिनकी खोजबीन जारी है। गोमर्डा अभयारण्य के बरमकेला वन परीक्षेत्र के बारादावन परिसर के कक्ष क्रमांक 972 रिजर्व फॉरेस्ट में कुछ शिकारियों के द्वारा कुत्तों की मदद से एक शाही को जंगल से गांव की ओर भगाया जा रहा था और उसके बाद कुत्तों ने उस पर हमला कर दिया। इससे शाही घायल हो गया उसके बाद 5 लोगों के द्वारा उसका शिकार किया गया। तभी मुखबिर से मामले की जानकारी बरमकेला वन परीक्षेत्र अधिकारी को लगी। इसके बाद उन्होंने मामले की सूचना डीएफओ व गोमर्डा अभ्यारण अधीक्षक को दी। जहां उनके मार्गदर्शन में आरोपियों की तत्काल मौके पर पहुंचकर धरपकड; शुरू की, पर जंगल का फायदा उठाकर चार शिकारी तो मौके से फरार हो गए और एक आरोपी को गिरफ्तार करने में विभाग ने सफलता हासिल कर ली। उसके पास से मृत शाही को बरामद किया है। घटना के बाद मामले में आरोपी रामलाल पिता कुनु बरिहा निवासी भालुपानी के खिलाफ अपराध दर्ज कर आगे की कार्रवाई शुरू कर दिया। लगातार हो रही है वन्य जीवों का शिकार जिले के विभिन्ना वनांचल क्षेत्रों में लगातार संरक्षित वन जीवो कृपया ग्रामीण अधिकारियों द्वारा शिकार किया जा रहा है। जिसमें वर्ष 2021 गोमर्डा अभ्यारण से ही चीतल , नील गाय जंगली सुअर का शिकार किए जाने की आधा दर्जन केस सामने आ चुके हैं। वनकर्मी शिकार होने के बाद पकड़कर वाहवाही बटोरने जिले के सभी वनांचल क्षेत्र में वन संपदा से लेकर वन्य जीव संरक्षण के लिए तैनाती की जाती है इसके अलावा वन मित्र समेत अन्य संगठन बनाकर वन विभाग विभिन्न कार्यों को संपादित करता है लेकिन इसके बावजूद शिकारी बेखोफ होकर शिकार कर रहे है। वही गाहे-बगाहे इन ग्रामीण शिकारियों को पकड;कर वाहवाही बटोरने में ड्यूटी रहती है लेकिन सुरक्षित वन्यजीवों की सुरक्षा के प्रति उदासीन रवैया अपनाए रहते हैं।