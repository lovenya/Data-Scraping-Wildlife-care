वन विभाग से मिली जानकारी के अनुसार 22 मई को वन परिक्षेत्र उत्तर सिंगपुर के आरक्षित वन कक्ष क्रमांक 56 व 55 ग्राम कुसुमखूंटा में एक मादा नीलगाय को जहरीला पानी देकर कुछ ग्रामीणों द्वारा मारकर उसके मांस को खाने के लिए बांटने की जानकारी वन विभाग तक पहुंची। सूचना पर वन विभाग के अधिकारी व कर्मचारी क्षेत्र में दबिश देकर सात ग्रामीणों को पकड़ लिया। पकड़े गए आरोपितों में राजू 31 वर्ष पुत्र परस गोड़ कुसुमखूंटा, शिव कुमार 28 वर्ष पुत्र दीपक कुमार गोंड़, गौतम कुमार 35 वर्ष पुत्र सुखराम गोंड़, सुखदेव 31 वर्ष पुत्र रूप सिंह गोंड़, भारत 44 वर्ष पुत्र बल्दु गोड़, राजेंद्र 29 वर्ष पुत्र परसराम गोड़ ग्राम कुसुमखूंटा तथा नोहर पुत्र सुकलाल गोड़ ग्राम पेंड्रा शामिल है। सभी आरोपितों को वन विभाग के टीम ने वन्य प्राणी की शिकार कर मांस खाने, साक्ष्य मिटाने के जुर्म में वन्य प्राणी संरक्षण अधिनियम 1972 की धारा 9 ,50, 51,52 के तहत गिरफ्तार किया। सभी आरोपितों को 25 मई को प्रथम श्रेणी न्यायालय कुरूद में पेश किया गया। वन विभाग की कार्रवाई में डीएफओ संतोविशा समाजदार, उप वनमंडलाधिकारी धमतरी टीआर वर्मा, पंचराम साहू प्रभारी परिक्षेत्र अधिकारी उत्तर सिंहपुर, मुकुंदराव वाहने, ओंकार सिन्हा, चुरामन लाल पटेल, पारस राम वनरक्षक का सहयोग रहा।