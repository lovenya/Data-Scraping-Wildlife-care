सोमवार से जारी सुनवाई में बचाव पक्ष के वकील महेश बोरा ने सलमान द्वारा इस्तेमाल की गई जिप्सी के ड्राइवर हरीश दुलानी को गवाह बनाए जाने का विरोध किया। बोरा के मुताबिक, हरीश ने उन्हें बताया था कि उससे जिप्सी लेने के बाद सलमान खान और एक अन्य आरोपी दुष्यंत सिंह ने उसे जाने को कहा था। जंगल में जाते वक्त वह गाड़ी में था ही नहीं, तो उसे चश्मदीद कैसे बनाया जा सकता है? बोरा ने सलमान के पक्ष में यह दलील भी दी कि जिप्सी में से जो बंदूक के छर्रे मिले हैं, वे पक्षियों का शिकार करने के लिए थे, न कि जंगली जानवर के। सुनवाई आज भी जारी रहेगी।