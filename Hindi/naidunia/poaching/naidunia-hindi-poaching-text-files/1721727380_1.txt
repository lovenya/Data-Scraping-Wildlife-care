इसी साल जनवरी में जब सलमान खान सुनवाई के लिए जोधपुर कोर्ट पहुंचे थे तो यहां के एक गैंगस्टर लॉरेंस बिश्नोई ने उन्हें जान से मारने की धमकी देकर सनसनी फैला दी थी। कोर्ट में पेशी पर लाए रंगदारी के आरोपी लॉरेंस बिश्नोई ने पुलिस के सामने ही फिल्म अभिनेता सलमान खान को मारने की धमकी दे डाली थी। वह मूलतः छात्र नेता था जो इन दिनों रंगदारी और वसूली के कई मामलों में आरोपी है। शुक्रवार को पुलिस इसे कोर्ट में सुनवाई के लिए लाई थी। यहां पुलिस की जीप में पुलिस की मौजूदगी में जब मीडिया ने उससे बात की तो उसने कहा कि अभी तक तो मैंने कुछ किया नहीं है। पुलिस ने मुझे बेवजह फंसा रखा है, लेकिन अब हम सलमान को यहां जोधपुर में ही मारेंगे, तब पुलिस को पता चलेगा। जिस समय यह बात हो रही थी, उस समय वहां पुलिस के कुछ अधिकारी भी मौजूद थे। देखिए वीडियो :