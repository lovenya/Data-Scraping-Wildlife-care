छत्तीसगढ़ का है एक आरोपी आरोपियों में से एक डिंडौरी दूसरा अनूपपुर, जबकि एक छत्तीसगढ़ के गौरेला जिले का रहने वाला है। आरोपियों ने अमरकंटक के आसपास जंगल में तेंदुए के मृत पड़े होने की बात बताई है। लेकिन वन विभाग ने शिकार करके ही खाल निकालने की बात कही है। खाल तीन से चार माह पुराना बताई जा रही है। अंतरराज्जीय बाजार में इसकी कीमत चार से पांच लाख रुपए आंकी गई है। तीनों आरोपी भेजे गए जेल वन विभाग ने डिंडौरी के पंडरीपानी निवासी दुर्गादास पिता जगतदास (32), छत्तीसगढ़ गौरेला के चुकनीपानी निवासी चंद्रमणि परस्ते पिता दशरथ (25) व अनूपपुर के पोंडकी हर्राटोला निवासी अवलाल पड़वार पिता रामलाल पड़वार (41) को गिरफ्तार कर न्यायालय में पेश किया। तीनों को जेल भेज दिया गया है। वन संरक्षक लालजी मिश्रा ने बताया कि आरोपियों से तेंदुए की खाल, नाखून के साथ एक बाइक भी जब्त की गई है।