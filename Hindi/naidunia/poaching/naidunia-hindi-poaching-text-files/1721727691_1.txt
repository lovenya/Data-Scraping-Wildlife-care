बीते सप्ताह बॉलीवुड एक्टर सलमान खान को जिला एवं सेशन न्यायालय, जोधपुर द्वारा 28 सितम्बर को पेश होने के लिए कहा गया था। यह आदेश काला हिरण शिकार और आर्म्स एक्ट प्रकरण के मामले के तहत दिया गया था। इस मामले में सलमान खान को कोर्ट में हाजिर होना है। जहां अब सलमान एक दिसम्बर को कोर्ट में हाजिर होंगे। क्या है पूरा मामला साल 1998 में सलमान खान फिल्म हम साथ-साथ हैं की शूटिंग के दौरान जोधपुर पहुंचे थे। उन पर कांकाणी गांव की सरहद में दो काले हिरणों का शिकार करने का आरोप लगा था। लंबी सुनवाई के बाद उन्हें पांच साल की सजा सुनाई गई जिसके बाद अभिनेता को जेल भेज दिया गया था। लेकिन जल्द ही वो जमानत पर बाहर आ गए। उसी साल सलमान पर लाइसेंस की अवधि समाप्त हो जाने के बावजूद हथियार रखने का भी आरोप लगा। बाद में सलमान को इस मामले में बरी कर दिया गया। लेकिन राज्य सरकार ने ट्रायल कोर्ट के इस फैसले को चुनौती दे दी। वही दूसरे आरोपी सैफ अली खान, अभिनेत्री नीलम, तब्बू और सोनाली बेंद्रे को संदेह का लाभ देते हुए बरी कर दिया था