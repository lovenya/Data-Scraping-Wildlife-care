गायों के रंभाने से गांववासियों की नींद खुल गई लेकिन जब घरों से निकले लोगों ने छह-छह शेरों को एकसाथ देखा तो घर में ही दुपक गए। घटना के बाद शिकायत करने पर पहुंची पुलिस ने हालात का जायजा लिया। गुजरात के सौराष्ट मंडल में कातर गांव में मंगलवार रात छह शेरों ने झुंड में बैठी गायों पर हमला कर दिया। एक ही साथ 13 गाय के शिकार के बाद गायों के रंभाने से लोग जग गए, लेकिन शेरों को देखते ही उनके होथ उड़ गए। इस दौरान एक गाय भागते हुए पंडाल में घुस गई, जहां गणेश चतुर्थी के उपलक्ष्य में गणेश भगवान की मूर्ति स्थापित की गई थी। वह मूर्ति भी शेरों ने खंडित कर दी। देर रात अचानक हुई इस घटना से आसपास के गांवों में भी दहशत फैल गई। उल्लेखनीय है कि दो दिन पहले ही यहां के जिजंका गांव में घुसकर 85 भेड़ों को अपना निशाना बनाया था। इस प्रकार की दो वारदातों से लोगों में दहशत का माहौल है।