कहा जा रहा है कि जोधपुर के ही जेल के नजदीक के एक आश्रम से आसाराम के लिए भोजन आता है, उन्होंने वही भोजन सलमान खान को भी जब अॉफर किया तो उन्होंने उसे खाने से इनकार नहीं किया। वही दूसरी तरफ रिपोर्ट्स के अनुसार जब आसाराम ने उन्हें अपनी मैट्रेस सोने के लिए ऑफर की, तो सलमान ने इनकार कर दिया। खबर यह भी है कि सलमान खान की सेहत की भी लगातार जांच होती रही है। खबर है कि रात में सलमान के ब्लड प्रेशर में लगभग तीन बार बदलाव हुए हैं, इसलिए डॉक्टर्स लगातार उनके सेहत की मॉनिटरिंग कर रहे हैं। उन्हें टेबलेट भी दिया गया है। साथ ही उनके ब्लड प्रेशर को लगातार चेक किया जा रहा है। बता दें कि यह खबर पहले ही आ चुकी थी कि सलमान को एक बेड, एक रग और कूलर दिया गया है। खबर यह भी है कि शुक्रवार को सलमान को अन्य कैदियों के साथ भी शिफ्ट किया जा सकता है।