हालांकि अब सलमान को जमानत मिल गई है, इसलिए अन्य फैन्स के साथ इस मासूम ने भी राहत की सांस ली है। वीडियो में दिखाई दे रही लड़की 6 साल की आनिया है। आनिया इस बात से दुखी है कि सलमान को ऐसे छोटे मामले में इतनी बड़ी सजा दे दी गई। सलमान ने खाया आसाराम का दिया खाना, बीपी पर नजर रख रहे डॉक्टर वीडियो में आनिया रोती हुई दिख रही है। उसकी मां जब पूछती है कि आनिया बेटा क्यों हो रहे हो, तो वो कहती है कि सलमान खान जेल चला गया। मासूम बच्ची आगे कहती है कि दूसरे क्रिमिनल तो आसानी से छूट जाते हैं और देश में कहीं भी चले जाते हैं, लेकिन छोटी सी बात के लिए सलमान खान को पांच साल की सजा क्यों दे दी? समझा तो सकते थे। बच्ची यह भी कहती है कि अगर सलमान जेल में रहेंगे तो मैं खाना नहीं खाऊंगी। ना ही स्कूल जाऊंगी। सलमान की बहनों का वो वीडियो, जिससे मचा बवाल सलमान खान की जमानत को लेकर जोधपुर में भारी गहमा-गहमी का माहौल है। इस बीच, सुपरस्टार की दोनों बहनों- अलविरा और अर्पिता के साथ ही बॉडीगार्ड शेरा का एक वीडियो वायरल हुआ है। वीडियो सामने आने के बाद बवाल मचा और जोधपुर जेल प्रबंधन को सफाई देना पड़ी। यह वीडियो शुक्रवार का है। इसमें सलमान की बहनें और उनके पीछे शेरा जोधपुर जेल अधीक्षक ऑफिस से बाहर निकले दिखाई दे रहे हैं। ऑफिस के बाहर ही कुछ बच्चे और युवा मौजूद हैं। अर्पिता और अलविरा को देखकर बच्चे आगे बढ़ते हैं और ऑटोग्राफ लेते हैं। कुछ ने सेल्फी भी खिंचवाई। सवाल उठे कि जेल परिसर में यह क्या हो रहा है? क्या सलमान के लिए नियम ताक में रखे जा रहे हैं? उन्हें वीआईपी ट्रीटमेंट दिया जा रहा है? इसके बाद जेल के अधिकारी सामने आए और उन्होंने सफाई दी कि सलमान के साथ आम कैदियों की तरह बर्ताव किया जा रहा है और उन्हें कोई विशेष सुविधा नहीं दी जा रही है। जहां तक सलमान से मिलने आई बहनों के साथ सेल्फी का सवाल है, यह सब जेल अधीक्षक के ऑफिस के अंदर नहीं, बल्कि बाहर हुआ था, इसलिए कोई गैरकानूनी काम नहीं हुआ है।