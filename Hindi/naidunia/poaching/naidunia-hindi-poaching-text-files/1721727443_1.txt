सेशन्स कोर्ट ने सुनवाई पूरी करते हुए फैसले शनिवार तक के लिए सुरक्षित रख लिया। अब सभी की नजरें शनिवार को होने वाली सुनवाई पर टिक गई है। यूं तो राजस्थान में शनिवार और रविवार को कोर्ट बंद रहते हैं, लेकिन इस केस की सुनवाई के शनिवार को भी सेशन्स कोर्ट लगेगी। जानकारों के मुताबिक, किसी भी केस की सुनवाई पहले करना है या बाद में, यह पूरी तरह से जज पर निर्भर करता है। इस तरह जज ने सलमान के केस को सबसे पहले सुना, लेकिन अभिनेता को राहत नहीं मिली। शनिवार को जमानत नहीं मिली तो आगे क्या शुक्रवार को सलमान की जमानत पर फैसला नहीं हुआ। अब बात शनिवार पर चली गई है। यदि शनिवार को सेशन्स कोर्ट में राहत नहीं मिली तो जमानत के लिए हाई कोर्ट में अपील करना होगी और यह काम सोमवार को ही हो पाएगी। शुक्रवार की सुनवाई के दौरान सलमान के वकीलों ने कोर्ट को कहा है कि अभिनेता को सजा सुनाने में कोर्ट को 20 साल लगे जो किसी सजा से कम नहीं है। सलमान के वकील उनकी सजा पर स्थगन के लिए भी अपनी बात कह रहे हैं। सुनवाई शुरू होने से पहले सलमान के वकील महेश बोड़ा ने मीडिया से बात करते हुए कहा था कि हमें पूरी उम्मीद है कि सलमान को जमानत मिल जाएगी।