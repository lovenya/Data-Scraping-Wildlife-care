इससे पहले सलमान विशेष चार्टर्ड प्लेन से जोधुपर आए हैं। सलमान इस मामले में आज बतौर आरोपी बयान दर्ज कराने के लिए कोर्ट पहुंचे। कोर्ट में उन्हें देखने के लिए वकीलों व फैंस की भी भारी भीड़ जमा थी। सलमान पर साल 1998 में फिल्म 'हम साथ साथ हैं' की शूटिंग के दौरान काले हिरण शिकार का आरोप लगा था। उन्हें इस घटना के दौरान गैर लाइसेंसी हथियार रखने के आरोपों में बयान भी दर्ज कराना है। सलमान के वकील हस्तिमल सारस्वत ने बताया कि आज सलमान को निजी तौर पर कोर्ट में पेश होने को कहा गया है। सुबह 11 बजे उनकी पेशी होनी है। आपको बता दें इससे पहले सलमान इसी मामले में दो बार जोधपुर जेल जा चुके हैं। पहली बार साल 1998 में और दूसरी बार 2007। राजस्थान हाई कोर्ट और सुप्रीम कोर्ट ने धारा 148 के आ‌र्म्स एक्ट के तहत सलमान खान पर पिछले साल मार्च में नए सिरे से आरोप तय किए थे। सलमान के साथ अन्य कई कलाकारों पर भी इसी मामले को लेकर मुकदमा चल रहा है। इससे पहले इसी मामले में गवाहों द्वारा पहचाने जाने के लिए बचाव पक्ष ने एक्ट्रेस सोनाली बेंद्रे और तब्बू को कोर्ट में पेश किया था, लेकिन गवाह पूनम चांद ने अभिनेत्रियसों को पहचानने से इंकार कर दिया थ। इन दोनों के अलावा सैफ अली खान, नीलम भी मामले के आरोपी हैं।