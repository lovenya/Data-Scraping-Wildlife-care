वहीं सैफ अली खान, सोनाली बेंद्रे, नीलम और तब्बू को जोधपुर की अदालत ने बरी कर दिया है। इन सभी आरोपियों पर 1-2 अक्टूबर की दरम्यिनाी रात को जोधपुर के कांकाणी गांव में काले हिरण का शिकार करने के आरोप हैं। सलमान खान का असिस्टेंट गावरे फिलहाल फरार चल रहा है। ऐसे में उसके खिलाफ पुलिस की जांच अभी लंबित है। बाकी 6 आरोपियों के ट्रायल हो चुके हैं और आज जब अदालत ये फैसला सुनाएगी तब ये सभी कोर्ट रूम में मौजूद रहेंगे। सलमान खान और अन्य के खिलाफ शिकाक के कुल तीन मामले( दो चिंकारा और दो काले हिरण का शिकार) और आर्म्स एक्ट का मामला दर्ज किया गया था। सलमान को घोड़ा फार्म हाउस और भवाद गांव चिंकारा शिकार केस में हाई कोर्ट ने बरी कर दिया था। आर्म्स एक्ट केस में भी सलमान पिछले साल बरी हो गए थे। इस बीच आज जोधपुर में सीजेएम( जोधपुर ग्रामीण) देव कुमार खत्री काले हिरण के शिकार के इस मामल में अपना फैसला सुनाएंगे। दरअसल 1998 में हम साथ-साथ हैं फिल्म की शूटिंग के दौरान इन आरोपियों ने काले हिरण का शिकार किया था। ये 1998 में सलमान खान पर दर्ज तीन शिकार केसों में से आखिरी है। जिसपर ट्रायल कोर्ट फैसला सुनाएगी। इससे पहले सलमान खान आर्म्स एक्ट केस में बरी हो चुके हैं। वहीं शिकार के दो मामलों में वो निचली अदालत ने उन्हें पहले दोषी पाया था। मगर राजस्थान हाई कोर्ट ने बाद में इन दोनों मामलों में इसे बरी कर दिया था। हालांकि राजस्थान सरकार ने जिन मामलों में सलमान खान को बरी किया है। उनके खिलाफ कोर्ट में दोबारा अपील दायर कर चुकी है। जो अलग-अलग कोर्ट में चल रहे हैं। हम आपको बताते हैं इस पूरे मामले की कहानी। कब, क्या, कैसे हुआ। उसकी पूरी कहानी। सितंबर, 1998: काले हिरण के शिकार की ये घटना हम 'साथ-साथ हैं’ फिल्म की शूटिंग के दौरान हुई। आरोप है कि सलमान खान, सैफ अली खान, तब्बू, सोनाली बेंद्रे और नीलम जोधपुर के पास कांकाणी गांव गए थे और वहां इन लोगों ने दो हिरणों का शिकार किया था। हालांकि लोगों ने इन्हें देख लिया था। इसके बाद ये जिप्सी में बैठकर फरार हो गए थे। उस वक्त एक स्थानीय ट्रैवल एजेंट भी इनके साथ था। 2 अक्टूबर,1998: इस मामले में राजस्थान के वन विभाग ने शिकायत की। जिसमें सलमान समेत सात लोगों को आरोपी बनाया गया। जिसमें सैफ अली खान, सोनाली बेंद्रे, नीलम, तब्बू, दुष्यंत सिंह औऱ दिनेश गावरे शामिल हैं। वहीं चार चश्मदीद के भी नाम दर्ज हुए हैं। इसमें छोगाराम, पूनमचंद, शेराराम और मांगीलाल शामिल हैं। 9 नवंबर, 2000: सीजेएम कोर्ट ने इस मामले की संज्ञान लिया और सुनवाई शुरू हुई। 19 फरवरी, 2006 : काले हिरण के शिकार के मामले में सभी आरोपियों पर आरोप तय किए गए। मगर डिफेंस की तरफ से सेशन कोर्ट में पुर्नविचार याचिका लगाई गई। वहीं प्रोसिक्यूशन ने हाई कोर्ट में अपील की। इसी वजह से सात साल तक ट्रायल रूका रहा। 23 मार्च, 2013 : ट्रायल कोर्ट ने सभी आरोपियों पर दोबारा आरोप तय किए। 23 मई, 2013 : सीजेएम कोर्ट में इस मामले की दोबारा सुनवाई शुरू हुई। ट्रायल के दौरान 28 गवाह बयानों से पलट गए। 13 जनवरी, 2017 : कोर्ट में गवाही पूरी हुई 27 जनवरी, 2017 : सभी आरोपियों ने कोर्ट में पेश होकर अपने बयान दर्ज कराए। 13 सितंबर, 2017 : अभियोजन पक्ष ने ट्रायल कोर्ट में अंतिम बहस शुरू की। 28 अक्टूबर, 2017 : बचाव पक्ष की तरफ से अंतिम बहस शुरू हुई। 24 मार्च, 2018 : ट्रायल कोर्ट में दोनों पक्षों की बहस पूरी हुई 28 मार्च, 2018 : काले हिरण के शिकार के मामले में ट्रायल कोर्ट ने अपना फैसला सुरक्षित रखा। और आज जोधपुर की यही कोर्ट काले हिरण के शिकार के आखिरी मामले में सभी सातों आरोपियों पर फैसला सुनाएगी।