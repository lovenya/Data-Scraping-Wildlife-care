इंग्लैंड निवासी कोट्‌टर परिवार ने तो अफ्रीकी देश केन्या में जाकर बाकायदा शिकार की अकादमी खोली थी। वहां वे लोगों को बंदूक देकर ताकतवर शेर, बलिष्ठ गेंडों या फिर विशाल हाथियों सहित अन्य खूबसूरत जानवरों का शिकार करवाते और बदले में फीस वसूलते। यह फोटो उसी कोट्‌टर परिवार का है, जिसमें उन्होंने शिकार किए गए वन्य जीवों को निर्लज्जता पूर्वक अपनी अकादमी में सजाया है। केन्या मूल के लोग जानवरों का शिकार सदियों में सिर्फ भोजन के लिए करते थे, इसलिए प्रकृति चक्र संतुलित रहता था, मगर दुर्भाग्य देखिए कि 1909 में केन्या पहुंची कोट्‌टर फैमेली ने महज शौक तथा पैसा कमाने की हवस में कुछ ही सालों में हजारों निर्दोष जानवरों को मार डाला। चित्र में कोट्‌टर परिवार शेर, बाघ, जंगली भैंसे, हिरण के कटे हुए सिर तथा हाथी के विशाल दांतों के साथ फोटो खिंचवाता दिख रहा है।