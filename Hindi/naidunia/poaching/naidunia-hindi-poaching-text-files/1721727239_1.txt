दूसरी तरफ दुलानी की इस बात का अभियोजन पक्ष और सलमान के वकील दोनों खंडन कर रहे हैं। अभियोजन पक्ष के वकीलों का कहना है कि इसे जिरह के समय पांच साल में 27 बार समन भेजे गए। कोर्ट के समनों पर नहीं आया तो पुलिस अधीक्षक को जिम्मेदारी दी गई, लेकिन वह पेश नहीं हुआ। इस बात की पुष्टि तत्कालीन अभियोजन पक्ष के वकील जीवनराम चौधरी ने की है। सलमान के वकील हस्तीमल सारस्वत का भी कहना है कि इसे लगातार बुलाया जा रहा था, लेकिन यह आया ही नहीं। काले हिरण शिकार मामले पर पड़ सकता है असर हरीश दुलानी के सामने आने के बाद अब निचली कोर्ट में चल रहे कांकणी काले हिरण शिकार मामले में भी सलमान के लिए मुश्किल खड़ी हो सकती है। हालांकि उस मामले में यह मुख्य चश्मदीद गवाह नहीं है और दुलानी के हालिया बयान पर भी सवाल खड़े हो रहे हैं। उसने निचली कोर्ट में चल रहे कांकणी शिकार मामले में 10 अगस्त को सुनवाई के दिन कोर्ट में जाने की बात भी कही है। 2006 में कहा था-सलमान को शिकार करते नहीं देखा दरअसल दुलानी अहमदाबाद का रहने वाला है और जोधपुर में उसका ससुराल है। वह दो दिन पहले ही यहां आया है। बताया जाता है कि अप्रैल 2006 में सलमान को पांच साल की सजा के फैसले से कुछ दिन पहले ही उसने मीडिया में कहा भी था कि उसने सलमान को शिकार करते नहीं देखा। यही नहीं, हाई कोर्ट ने भी अपने फैसले में दुलानी को विश्वसनीय नहीं माना है। 10 लाख के एवज में खत्म हुआ दुष्कर्म का मुकदमा मालूम हो, भवाद और घोड़ा फार्म चिंकारा शिकार मामले में राजस्थान हाई कोर्ट ने जिन आधारों पर सलमान को बरी किया था, उनमें से एक बड़ा आधार ड्राइवर हरीश दुलानी से जिरह नहीं होना था। इसे प्रमुख चश्मदीद गवाह माना गया था, लेकिन शुरुआती बयानों के बाद वह गायब हो गया। रसगुल्ले की भौगोलिक पहचान पर जंग जारी