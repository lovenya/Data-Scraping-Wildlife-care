सैकिया ने कहा, 'बाघ का शिकार कार्बी अंगलोंग जिले के कोरजुटपहाड़ इलाके में किया गया। हमें लगता है कि शिकार करीब 25 दिनों पहले किया गया और आरोपित इसके अंगों को तस्करी के जरिये बाहर भेजना चाहते थे। सभी आरोपितों को कोर्ट में प्रस्तुत किया गया, जहां उन्हें पूछताछ के लिए विभाग को रिमांड पर दे दिया गया।' जानवरों के शरीर के हिस्सों की दक्षिण पूर्व एशियाई देशों में काफी मांग है। कुछ जगहों पर इनसे पारंपरिक दवाएं बनाई जाती हैं। असम के वन मंत्री परिमल शुक्लबैद्य ने वन विभाग के कार्रवाई की प्रशंसा की है।