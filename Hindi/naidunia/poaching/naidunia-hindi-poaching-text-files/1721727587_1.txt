मोतीपुर क्षेत्र के नानपारा-लखीमपुर हाईवे से सटे खपरा वन चौकी क्षेत्र के ग्राम खड़िया नैनिहा में गोल्फर ज्योतिदर सिह रंधावा निवासी सोहा रोड, गुरुग्राम, हरियाणा के पिता रणधीर सिह रंधावा का फार्म हाउस है। वह साथी महेश विराजदार निवासी निम्बरगढ़, जिला शोलापुर महाराष्ट्र, बेटे जोरावर रंधावा और पिता के साथ फार्म हाउस पर आए थे। बुधवार सुबह शिकार के लिए निजी वाहन से कतर्निया जंगल में गए। मोतीपुर रेंज में अवैध शिकार कर संरक्षित वन क्षेत्र से निकल रहे थे। इसी दौरान खपरा वन चौकी के पास स्पेशल टाइगर प्रोटेक्शन फोर्स और वन टीम ने घेराबंदी कर उनके वाहन को रोक लिया। तलाशी में उनके वाहन से 0.22 विदेशी रायफल, 80 कारतूस और तीन खाली कारतूस, मैगजीन, नाइट विजन दूरबीन, 36 हजार नकद, जंगली मुर्गा, सांभर की खाल व अन्य सामान बरामद हुआ। पूछताछ के दौरान पता चला कि वह अंतरराष्ट्रीय गोल्फर हैं। ज्योति रंधावा के साथ गिरफ्तार महेश सेना से कोर्ट मार्शल के बाद निकाल दिए गए थे। दुधवा फील्ड डायरेक्टर डॉ. रमेश पांडेय ने बताया कि पकड़े गए ज्योतिदर व महेश के खिलाफ भारतीय वन अधिनियम व वन्यजीव संरक्षण अधिनियम के तहत मुकदमा दर्ज किया गया है। डॉक्टरी परीक्षण कराकर दोनों को जेल भेज दिया गया। वह 2004 से 2009 के बीच आधिकारिक वर्ल्ड गोल्फ रैंकिंग की टॉप 100 सूची में कई बार शामिल रहे। उनके साथ गिरफ्तार वीराजदार सेना का पूर्व कैप्टन है और महाराष्ट्र का रहने वाला है। ज्‍योति रंधावा के बारे में यह भी जाने विश्व गोल्फ रैंकिंग में वह सबसे ज्यादा रैंकिंग पाने वाले द्वितीय भारतीय खिलाड़ी हैं | उनका विवाह अभिनेत्री चित्रांगदा से हुआ है । उन्होंने गोल्फ से जुड़ने का निर्णय तब लिया, जब उन्होंने 1986 में राष्ट्रीय सब-जूनियर खिताब जीता था । इसके बाद 1993 में उन्‍होंने ‘ऑल इंडिया अमेचर चैंपियनशिप’ जीती और इसके बाद गोल्फ के प्रोफेशनल खिलाड़ी बन गए । ज्‍योति रंधावा की उपलब्धियां