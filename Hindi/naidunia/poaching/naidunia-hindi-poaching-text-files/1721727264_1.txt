इस साल सलमान खान की बहुप्रतीक्षित फिल्म 'ट्यूबलाइट' भी रिलीज होने वाली है। हालांकि इसकी शूटिंग अभी पूरी नहीं हुई है। हाल ही में शाहरुख ने भी इस फिल्म के लिए शूटिंग की। किंग खान इस फिल्म में कैमियो निभा रहे हैं। फिल्म की शूटिंग का काम अपने अंतिम दौर में है। जहां तक सवाल सलमान खान के अगले प्रोजेक्ट्स का है तो इसमें होम प्रोडक्शन फिल्म 'दबंग 3' भी शामिल है। यह साल 2018 की शुरूआत में शुरू होना है। फैसले के चलते सलमान खान अपनी बहन अलवीरा और वकीलों के साथ जोधपुर पहुंच चुके हैं। वह बुधवार सुबह कोर्ट में पेश होंगे। माना जा रहा है कि करीब 10.30 बजे कोर्ट अपना फैसला सुना सकता है। आपको बता दें कि कबीर खान के निर्देशन में बन रही फिल्म 'ट्यूबलाइट' में सलमान खान के साथ एक चीनी एक्ट्रेस भी नजर आएंगी। फिल्म में सलमान खान ने एक सैनिक की भूमिका निभाई है। कानून के गलियारों में यह चर्चा भी तेज है कि कोर्ट ने यदि सलमान खान को तीन साल से ज्यादा की सजा सुनाई तो उन्हें तुरंत जमानत नहीं मिल पाएगी। खबरी के मुताबिक इस मामले में आरोपी को तीन साल से सात साल तक की सजा हो सकती है।