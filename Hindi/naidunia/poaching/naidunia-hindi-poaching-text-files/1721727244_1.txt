ट्रायल के बाद उन्होंने सुझाव देते हुए कहा कि ड्रोन में जीपीएस हाई क्वालिटी का होना चाहिए ताकि वन विभाग की फोर्स जंगल में हो रही गैर कानूनी गतिविधि को देखकर तुरंत एक्शन ले सके। साथ ही उन्होंने ड्रोन में हाई क्वालिटी व अधिक रिजोल्यूशन का नाइट विजन कैमरा लगाने के भी निर्देश दिए। ताकि रात के अंधेरे में यह उपकरण काम कर सके। उन्होंने बताया कि वन विभाग फोर्स की कमी से जूझ रहा है। ऐसे में ड्रोन विभाग के लिए मददगार साबित होगा। फिलहाल इसको प्रयोग के तौर पर देखा जा रहा है। प्रयोग सफल होने पर ड्रोन पर अंतिम मुहर लग जाएगी। यह स्मार्ट पैट्रोलिंग को बढ़ावा देगा। इसके बाद महाजन ने मैदान में बने इंडोर स्टेडियम का भी निरीक्षण किया। साथ ही खिलाड़ियों को अखिल भारतीय वन खेल-कूद प्रतियोगिता ट्रॉफी जीतने को कहा। उन्होंने एफटीआइ में किस्म-किस्म के पौधों को देखा। इस दौरान सीसीएफ कुमाऊं राजेंद्र बिष्ट, अपर वन संरक्षक परमजीत सिंह, वन संरक्षक पश्चिमी वृत पराग मधुकर धकाते, डीएफओ नीतिशमणि त्रिपाठी, चंद्रशेखर सनवाल, प्रकाश आर्य, चंदन सिंह अधिकारी, आदि मौजूद थे। शाम को महाजन नैनीताल रोड स्थित निजी होटल में पीसीसीएफ (वन पंचायत) एआर सिन्हा के विदाई समरोह में पहुंचे। फॉल्केन फोर्स लेगी ड्रोन के विजन पर एक्शन वन संरक्षक पश्चिमी वृत डॉ. पराग मधुकर धकाते ने बताया कि ड्रोन के जरिये निगरानी के लिए फॉल्केन फोर्स बनाई गई है। उन्होंने बताया कि फॉल्केन एक छोटी आक्रामक चिड़िया होती है। इसी के नाम पर फोर्स का गठन किया गया है जो तुरंत एक्शन लेगी। फोर्स में 15 सदस्यों को ड्रोन का प्रशिक्षण व एक्शन की ट्रेनिंग दी जा रही है।