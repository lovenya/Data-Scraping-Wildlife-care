मामला जब तूल पकड़ा तो संज्ञान में लेते हुए प्राधिकरण ने वन विभाग को पत्र भेजकर इसके लिए जिम्मेदारों पर कार्रवाई करने के आदेश दिए थे। लेकिन जांच टीम में उन्हीं अधिकारियों को शामिल कर लिया गया, जो इसके लिए जिम्मेदार माने जा रहे थे। ऐसे में जाहिर है कि जांच रिपोर्ट प्रभावित होगी। सूत्रों के मुताबिक एक बीट गार्ड को तत्काल प्रभाव से निलंबित कर दिया गया, जहां उसकी ड्यूटी ही नहीं लगी थी। इस अजीब कार्रवाई के बाद मामला गरमा गया है। सूत्रों के मुताबिक इस प्रकरण को ठंडे बस्ते में डालने तैयारी कर ली गई है। हैरतवाली बात है कि अभी तक जांच प्रतिवेदन की रिपोर्ट वन विभाग को नहीं सौंपी गई है। नकार दिए थे कि बाघ अभयारण्य का है जब मैनपुर थाने में बाघ की खाल शिकारियों से बरामद हुई थी तब उसे अभयारण्य का मानने को तैयार नहीं थे। शिकारियों के बयान के आधार पर वन अधिकारियों ने कहा था कि ओडिशा से यहां लाकर तस्करी करने की कोशिश की जा रही थी। लेकिन दांव उल्टा पड़ गया। प्राधिकरण की जांच के बाद जब सच्चाई सामने आई तो अफसरों ने चुप्पी साध ली। लेकिन जिम्मेदारों की भूमिका अभी तक तय नहीं हो पाई है। 800 वर्ग किलोमीटर में फैला है अभयारण्य 800 वर्ग किलोमीटर में अभयारण्य फैला हुआ है। बाघों के मूवमेंट पर नजर रखने के लिए नाइट विजन कैमरे का सहारा लिए जाने का प्रावधान है। इसके बावजूद यहां शिकारी सक्रिय हैं। बाघों की गणना भी रह गई अधूरी यहां बाघों की गणना भी अधूरी रह गई है। राष्ट्रीय बाघ संरक्षण प्राधिकरण ने इस बाघ संरक्षित एरिया के अलावा अन्य टाइगर रिजर्व में बाघों की गणना के निर्देश दिए थे। अकेली बची बाघिन कहां गई? अकेली बची बाघिन कहां गई, यह भी पता नहीं चल पाया है। बाघिन का कोई फुटेज नहीं मिल पाया है। वह विभागीय गणना में हस्त चलित कैमरे में भी कैद नहीं हो पाई। ऐसे में वन्य जीव प्रेमी आशंका जता रहे हैं कि कहीं उसका भी शिकार न कर लिया गया हो। इनका कहना है जांच रिपोर्ट आने के बाद कार्रवाई की जाएगी। इसमें वन विभाग के ही अधिकारी हैं - आरके सिंह, मुख्य वन संरक्षक