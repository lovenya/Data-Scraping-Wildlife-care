जोधपुर के चौपासनी हाउसिंग बोर्ड पुलिस ने सलमान को धमकी देने वाले बदमाश सहित उसके एक साथी को गिरफ्तार कर किया है। कार चोरी के मामले की जांच के दौरान ये आरोपी पुलिस के हत्थे चढ़ गए, जिनको कोर्ट में पेश कर दो दिन का रिमांड लिया गया। चौहाबो थानाधिकारी प्रवीण कुमार ने बताया कि पकड़े गए बदमाशों में कुड़ी थाना इलाके के फिटकासनी निवासी जैकी उर्फ लॉरेंस बाबल पुत्र खुमाराम विश्नोई तथा फिटकासनी निवासी जगदीश पुत्र हरीराम विश्नोई हैं। बदमाशों ने रूतबे के लिए शहर से 2 गाड़ियां चोरी की थीं, जिनमें पुलिस ने चोरी की गई दोनों गाड़ियों को जब्त कर लिया है। थानाधिकारी प्रवीण आचार्य ने बताया कि सलमान को एफबी पर धमकी भरी पोस्ट लिखने वाला आरोपी जैकी विश्नोई था। उसने आसपास के इलाकों में उसके नाम से खौफ के साथ रूतबा बना रहे इसलिए उसने सलमान खान को धमकी की पोस्ट लिखी थी। इसके बाद शेयर करने के बाद उसे तेजी से वायरल भी करवा दिया। उस आरोपी पर मादक पदार्थों की तस्करी व वाहन चोरी के मामले दर्ज हैं। दोनों आरोपियो से पूछताछ जारी है। पुलिस के उम्मीद है कि उनके आरोप कारनामे सामने आ सकते हैं। केस की सुनवाई पर पड़ा था धमकी का असर इस धमकी की असर काला हिरण शिकार मामले में हुई पिछली सुनवाई पर भी पड़ा था। 27 सितंबर को हुई सुनवाई में सलमान खान को जोधपुर कोर्ट में पेश होना था। धमकी के बाद यहां सुरक्षा भी बढ़ाई गई थी। हालांकि अभिनेता पेश नहीं हुए। केस की अगली सुनवाई 19 अक्टूबर को है।