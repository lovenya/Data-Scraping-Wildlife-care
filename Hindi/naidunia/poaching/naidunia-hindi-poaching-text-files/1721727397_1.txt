सलमान के खिलाफ सबसे पहले बिश्नोई समाज ने ही जोधपुर पुलिस और कोर्ट में परिवाद पेश किया था। इतना ही नहीं कोर्ट में पैरवी के लिए अपना अलग से वकील भी खड़ा किया था। बिश्नोई टाइगर फोर्स के अध्यक्ष रामपाल भवाद ने सलमान को सजा दिए जाने पर तो खुशी जताई, लेकिन इस मामले के सह अभियुक्तों सैफ अली खान, तब्बू, नीलम, दुष्यंत सिह और सोनाली बेंद्रे को बरी किए जाने पर दुखःजताया। उन्होंने कहा कि कोर्ट के फैसले का अध्ययन करने के बाद हाई कोर्ट में अपील पर विचार किया जाएगा। उन्होंने कहा कि बिश्नोई समाज हिरण को अपने बच्चों की तरह पालता है। वन विभाग के साथ बिश्नोई समाज ने भी पुलिस में सलमान के खिलाफ मुकदमा दर्ज कराया था। बिश्नोई समाज ने अपना वकील भी कोर्ट में पैरवी के लिए खड़ा किया था। बिश्नोई समाज ने की नारेबाजी, पुलिस ने भांजी लाठियां बिश्नोई समाज के लोग गुरुवार सुबह से ही राज्य के विभिन्न क्षेत्रों से जोधपुर पहुंचना शुरू हो गए थे। बिश्नोई समाज के लोगों ने कोर्ट और सेंट्रल जेल के बाहर सलमान के खिलाफ नारेबाजी भी की। कोर्ट से सलमान को लेकर पुलिस जैसे ही सेंट्रल जेल पहुंची तो वहां पहले से ही खड़े बिश्नोई समाज के लोगों ने नारेबाजी शुरू कर दी । इन लोगों को संभालने के लिए पुलिस को लाठीचार्ज करना पड़ा। जेल और कोर्ट के बाहर जुटे प्रशंसक सलमान खान के प्रशंसकों ने सजा सुनाए जाने पर दुखः जताया है। उन्होंने कहा कि उन्हें गलत ढंग से फंसाया गया है । सलमान खान के प्रशंसक गुरुवार सुबह से जोधपुर सेंट्रल जेल, कोर्ट और उस होटल के बाहर जमा हो गए थे, जहां सलमान खान बुधवार को आकर ठहरे थे।