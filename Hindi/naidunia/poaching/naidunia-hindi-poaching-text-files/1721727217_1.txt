बाघ के चार पंजों के साथ पकड़े गए पंधान रैयत निवासी सोनू किरार, अनिल किरार और युवराज रघुवंशी को बुधवार को जिला न्यायालय में पेश कर 20 अप्रैल तक रिमांड पर लिया गया है। छिंदवाड़ा सीसीएफ चितरंजन त्यागी ने बताया कि आरोपियों के फोन डिटेल खंगाले जा रहे हैं। इससे शिकार से जुड़े अन्य लोगों तक पहुंचा जाएगा। मामले की जांच एसीएफ कर रही है। उधर, पेंच पार्क की सतोला रेंज में जहर देकर मारी गई बाघिन और दो शावकों के मामले में गिरफ्तार तुरिया गांव के गुनता राव, कमल और सुनील में से गुनता को फिर से एक दिन की रिमांड पर लिया है। आरोपी को परिजनों से मिलाकर शिकार से संबंधित और जानकारी निकालने की कोशिश की जाएगी। ज्ञात हो कि आरोपियों ने 27-28 फरवरी की दरम्यानी रात गुलतार में अपने खेत में तार बिछाकर बाघ को करंट लगाकर मारा था। उन्होंने धन कमाने के लिए तांत्रिक पूजा करने उसके पंजे काट लिए थे। यह भी कारण पेंच में अचानक बाघों के शिकार की घटना में आई तेजी को महाराष्ट्र में शिकारियों पर दबाव बढ़ने से जोड़कर देखा जा रहा है। पिछले वर्षों में महाराष्ट्र में कई शिकारी पकड़े गए थे, जिन्होंने मप्र में शिकार करना कबूल किया है। महाराष्ट्र सरकार ने प्रदेश के वन महकमे को इसकी भी सूचना दी। चंूकि महाराष्ट्र में दबाव बढ़ा और पेंच पार्क दोनों राज्य की सीमा में आता है, इसलिए शिकारी इस तरफ घुस आए हैं। पेंच में हुई बाघों की मौत 8 अगस्त-15 प्राकृतिक मौत, 27 सितंबर-15 शिकार 7 दांत बरामद, 13 अक्टूबर-15 शिकार, 2 जनवरी-16 कुएं में गिरने से, 8 जनवरी-16 करंट से, 28 फरवरी-16 को करंट लगाकर शिकार, 28 मार्च-16 जहर से एक बाघिन और दो शावकों की मौत हुई थी। जांच रिपोर्ट में लगेगा समय पेंच पार्क में बाघिन और दो शावकों के शिकार की जांच रिपोर्ट आने में देरी होगी। यह जांच एपीसीसीएफ वाइल्ड लाइफ आरपी सिंह को सौंपी गई है। सूत्र बताते हैं कि जांच अधिकारी कार्रवाई पूरी होने का इंतजार कर रहे हैं। कॉरीडोर में हुआ शिकार - इस घटना को पेंच से जोड़कर देखा जा रहा है, लेकिन यह बाघ सतपुड़ा टाइगर रिजर्व का भी हो सकता है। सतपुड़ा के पेंच के कॉरीडोर में चलते हुए उसका शिकार हुआ है। मामले की जांच छिंदवाड़ा सीसीएफ कर रहे हैं। नरेंद्र कुमार, पीसीसीएफ आशंका जताई थी... - मैंने सितंबर में विभाग प्रमुख को पत्र लिखकर पेंच में बाघों के शिकार की आशंका जताई थी। तब पार्क की सीमा में अवैध निर्माण चल रहा था, जिसमें बड़ी संख्या में मजदूर लगे थे। उनके शिकारी होने का परीक्षण भी नहीं कराया गया। अजय दुबे, आरटीआई एक्टिविस्ट