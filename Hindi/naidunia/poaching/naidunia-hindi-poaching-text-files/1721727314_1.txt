आरोपियों के पास से बाघ के नाखून, दांत और मूंछ के बाल बरामद हुए हैं। साथ ही जिस क्षेत्र में करंट लगाकर बाघ को मारा गया वहां से भी बिजली के तार व अन्य सामग्री जब्त की गई हैं। वन विभाग ने अभी आरोपियों के नामों का खुलासा नहीं किया है। आरोपियों ने पूछताछ में बताया कि वे जंगली सूअर का शिकार करने बिजली के तार बिछाते हैं। इसी की चपेट में आकर बाघिन और शावक मारे गए। लेकिन उन्होंने कुछ पैसों के लालच में इनके दांत, नाखून और मूंछ के बाल निकालकर रख लिए। बाद में कोलकाता से आने वाले तस्कर ये सब खरीद ले जाते थे। संभवत: वो इनका उपयोग तांत्रिक विद्या में करते हैं। जो खरीदने आते हैं वो भी बाबा के ही वेश में रहते हैं। दूसरे शावक की तलाश जारी घटना के बाद वन विभाग ने कुछ जगहों पर कैमरे लगवा दिए हैं। बुवार को कैमरे में एक शावक की तस्वीर भी कैद हुई। इसके बाद उसकी तलाश की जा रही है। हालांकि देर शाम तक शावक की सही लोकेशन पता नहीं चल सकी। बाघिन और शावक की मौत जंगल के पास खेतों में फैलाए गए करंट से हुई है। 10 आरोपियों को गिरफ्तार किया है। पूछताछ की जा रही है। जल्द ही पूरे मामले का खुलासा कर देंगे। जांच के बाद दोषी अकिारी-कर्मचारियों पर भी कार्रवाई होगी। जंगल में सघन सर्चिंग की जा रही है - टीएन चतुर्वेदी, प्रभारी सीसीएफ, वनवृत्त शहडोल एक और बाघ की मौत मप्र के जंगलों में बाघों की मौत का सिलसिला थम नहीं रहा है। जंगल में भुखमरी फैल गई है और बाघ इसका शिकार हो रहे हैं। 25 नवंबर को शहडोल से लगे कल्याणपुर के जंगल में जिस युवा बाघ का शव मिला था, पीएम रिपोर्ट के मुताबिक उसकी मौत भूख से हुई थी। बांधवगढ़ टाइगर रिजर्व और वन वृत्त शहडोल के आला अफसरों का कहना है कि बाघ बांधवगढ़ का नहीं था, बल्कि छग के अचानकमार जंगल से शिकार की तलाश में आया था। खाना न मिलने पर वह रहवासी क्षेत्र में आ गया था। डिप्टी रेंजर और बीट प्रभारी निलंबित हालांकि इस बीच दक्षिण वन मंडल शहडोल के कल्याणपुर बीट में बाघ की मौत के मामले में डीएफओ प्रदीप मिश्रा ने सोहागपुर डिप्टी रेंजर कमला वर्मा और शाहपुर बीट प्रभारी शंकर सिंह को निलंबित कर दिया है। इनका कहना है कल्याणपुर के जंगल में जिस बाघ की मौत हुई उसका पेट पूरी तरह खाली था। पीएम रिपोर्ट से स्पष्ट है कि न तो उसे जहर दिया गया और न ही किसी हथियार या औजार से चोट पहुंचाई गई - प्रशांत जाव, सीसीएफ शहडोल सर्किल