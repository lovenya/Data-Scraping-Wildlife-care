साल 2007 में सलमान खान को काले हिरण शिकार मामले में जोधपुर सेंट्रल जेल भेजा गया था। जिस दिन वे जेल गए, उसके ठीक एक दिन बाद ही उनकी दोस्त कटरीना कैफ खान परिवार के साथ उनसे मिलने जोधपुर पहुंची थीं। जेल प्रशासन के मुताबिक मिलने का वक्त खत्म हो चुका था, लेकिन कैट और सलमान के परिवार को उनसे मिलने के लिए आधे घंटे का समय दिया गया। बताया जाता है कि सलमान को बैरक नंबर एक में रखा गया था। उन्होंने जेल के बाकी कैदियों से कोई बातचीत नहीं की। उन्होंने नॉवेल पढ़कर अपनी रात काटी थी। कटरीना के साथ सलमान के दोनों भाई अरबाज, सोहेल, सलमान की भाभी, उनकी दोनों बहनें भी उनसे मिलने आईं थीं। सलमान खान पर साल 1998 में हम साथ साथ हैं की शूटिंग के दौरान काले हिरण का शिकार करने का आरोप है।