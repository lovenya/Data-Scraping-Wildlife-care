गौरतलब है कि गत पांच अप्रैल को जोधपुर जिला मुख्य न्यायिक मजिस्ट्रेट देव कुमार खत्री ने करीब दो दशक पुराने मामले में सलमान खान को दोषी करार देते हुए पांच साल की सजा सुनाई गई थी। इसके साथ ही 10 हजार रुपये का जुर्माना भी लगाया गया था। इस मामले में सहअभियुक्त अभिनेता सैफ अली खान, अभिनेत्री नीलम, सोनाली बेन्द्रे और तब्बू सहित एक स्थानीय युवक को संदेह का लाभ देते हुए बरी कर दिया गया था। सजा सुनाए जाने के बाद सलमान खान को हिरासत में ले लिया गया था। वह सात अप्रैल तक जेल में रहे। इसके बाद जिला एवं सत्र न्यायिक मजिस्ट्रेट रविन्द्र कुमार जोशी ने सलमान खान को सशर्त जमानत दे दी थी। जमानत मिलने के बाद सलमान खान जोधपुर सेंट्रल जेल से रिहा कर दिए गए थे। अब सलमान के वकीलों ने सजा माफ करने को लेकर सेशन कोर्ट में अपील दायर की थी, इस पर सात मई को सुनवाई होगी।