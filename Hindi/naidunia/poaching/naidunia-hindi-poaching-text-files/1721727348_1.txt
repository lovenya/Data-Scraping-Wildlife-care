वीडियो में प्रशसंक तब्‍बू को छूने की कोशिश करता है और उसका हाथ लगते ही तब्‍बू की सुरक्षा में तैनात बॉडीगार्ड उसे हटा देते हैं। लेकिन इस दौरान तब्‍बू पलटती है और उस प्रशंसक को कुछ बोलती हैं। अभी तक इस संबंध में किसी प्रकार की कोई शिकायत दर्ज नहीं की गई है। गौरतलब है कि सलमान खान सहित बॉलीवुड अभिनेत्री तब्‍बू, सैफ अली खान और सोनाली बेंद्रे 1998 में फिल्म 'हम साथ-साथ हैं' की शूटिंग के लिए जोधपुर में थे और इसी दौरान सलमान पर आरोप लगा कि अपने साथियों के साथ जोधपुर में शिकार खेलने गए थे। इस दौरान सलमान ने चिंकारा और काले हिरणों का शिकार किया। आरोप है कि जिन हथियारों से शिकार किया गया उसका लाइसेंस पहले ही खत्म हो चुका था। 15 अक्टूबर 1998 को सलमान खान और उनके साथियों के खिलाफ वन विभाग ने जोधपुर में चार केस दर्ज कराए। पहला केस आर्म्स एक्ट के तहत और बाकी के तीन काले हिरण के शिकार के मामले में दर्ज किए गए।