दंतेश्वरी शक्तिपीठ के पीछे तथा शंखनी नदी के किनारे खड़े ऊंचे पेड़ों पर हजारों चमगादड़ों का बसेरा है। इन चमगादड़ों को गुलेल से मार कर बेचने का कार्य नगर में हो रहा है। जियापारा के बुधरू रावत और बलीराम नाग ने बताया कि इन चमगादड़ों का मांस अस्थमा और टीबी से पीड़ित मरीज खाते हैं, इसलिए उनके लिए गुलेल से उन्हें मारकर 50 रुपए में बेचने का काम वे दो वर्षों से कर रहे हैं। भ्रांतियों का शिकार चमगादड़ काकतीय स्नातकोत्तर महाविद्यालय जगदलपुर के प्राणी विज्ञान के व्याख्याता सुशील दत्ता ने बताया कि चमगादड़ का जुलाजिकल नाम मेक्रोकाइरो पटेरा है। इसके मांस को खाने से किसी भी तरह का मरीज ठीक नहीं होता। व्याप्त भ्रांतियों के कारण ही इसका बड़े संख्या में शिकार हो रहा है। उनके अनुसार चमगादड़ों को बचाने के लिए जनजागरण जरूरी है।