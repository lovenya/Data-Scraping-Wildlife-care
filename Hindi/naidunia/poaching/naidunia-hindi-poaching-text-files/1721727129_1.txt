2013 की गणना के अनुसार पश्‍िचमी महाराष्‍ट्र के सहयाद्रि टाइगर रिजर्व में सिर्फ पांच बाघ बचे थे। पिछले तीन सालों में 16 बाघ यहां से गायब हो गए। इसी तरह, 2014 के शुरुआती आंकड़ों के अनुसार पूर्वी महाराष्‍ट्र के नवेगांव-नगजिरा बाघ अभयारण्‍य में बाघों की संख्‍या 14 घटकर छह रह गई है। वर्ष 2010 के अनुमान के अनुसार यहां करीब 20 बाघ थे। सूत्रों ने बताया कि राज्‍य के वर्धा जिले के बोर नेशनल सैंचुरी में बाघों की संख्‍या घटकर चार रह गई है। जबकि, वर्ष 2010 के अनुमान यहां 12 बाघ हुआ करते थे। राज्‍य में बाघों के रहने के अन्‍य इलाकों में भी उनकी स्थिति कोई अच्‍छी नहीं है। अधिकारियों के अनुसार, दो वर्ष पहले तदोबा के पास उमरेद-कारहंडला वन्‍य जीव अभयारण्‍य में 11 बाघ रहते थे। अब वहां महज चार बाघ ही बचे हैं। यदि इन आंकड़ों पर विश्‍वास किया जाए, तो राज्‍य में स्थित कई बाघ अभयारण्‍यों के सामने गंभीर समस्‍या है। बहेलिया समुदाय के गिरफ्तार किए गए शिकारियों ने संकेत दिए हैं कि पिछले कुछ वर्षों में कम से कम 20 से 25 बाघों की खाल इस क्षेत्र से तस्‍करी कर बाहर भेजी गई है। आरटीआई में खुलासा किया गया है कि बाघों के शिकार करने के मामले में कम से कम 30 शिकारियों को गिरफ्तार किया गया है।