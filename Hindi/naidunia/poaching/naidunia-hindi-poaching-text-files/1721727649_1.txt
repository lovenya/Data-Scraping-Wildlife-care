सैफ अली खान, नीलम, तब्बू व सोनाली बेंद्रे को बरी किए जाने के खिलाफ राज्य सरकार ने हाई कोर्ट में अपील की थी। इसी की सुनवाई करते हुए ये नोटिस भेजे गए हैं। इन्हें 11 मार्च को नोटिस भेजे गए थे लेकिन प्रॉसिक्यूशन कउंसेल महिपाल सिंह ने कोर्ट को बताया कि नीलम कोठारी के अलावा किसी को भी ये नोटिस नहीं मिले हैं। कोर्ट ने इन सभी को आठ हफ्तों में जवाब देने को कहा है। गौरतलब है कि इस मामले में कोर्ट ने फिल्म अभिनेता सलमान खान को दोषी करार देते हुए पांच साल की सजा सुनाई थी। दोषी करार दिए जाने के बाद सलमान दो दिन जोधपुर सेंट्रल जेल में रहे। दो दिन बाद जमानत पर रिहा हो गए। फिर उन्होंने इस सजा के खिलाफ अपील कर दी थी। बता दें कि फिल्म 'हम साथ-साथ हैं 'की शूटिग के दौरान जोधपुर के निकट कांकाणी गांव की सरहद में 1 अक्टूबर, 1998 की रात सलमान खान पर दो काले हिरण का शिकार करने का आरोप लगा था। मामले के अनुसार जिस रात सलमान ने हिरण का शिकार किया, उस समय उनके साथ जिप्सी में सैफ अली खान, तब्बू, नीलम, सोनाली बेन्द्रे और स्थानीय निवासी दुष्यंत सिह भी थे। ताजा नोटिस दुष्यंत सिंह को भी भेजा गया है।