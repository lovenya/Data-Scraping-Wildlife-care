ब्यूरो के इसी सुझाव को अब प्रत्येक वनमंडलों के अलावा वन्यप्राणी विभागों को भेजा जा रहा है, ताकि कार्रवाई के दौरान इस एक्ट को शामिल करते हुए अपराधी के खिलाफ अपराध पंजीबद्ध किया जा सके। वर्तमान में वन्यप्राणी के शिकार या फिर उनके अंगों की तस्करी के मामले में पकड़े गए अपराधी के खिलाफ वन्यप्राणी अधिनियम 1972 की धारा लगाई जाती है। यह धाराएं भी ठोस है, जिसके कारण अपराधी को सजा होना भी तय होता है। क्राइम कंट्रोल ब्यूरो का मानना है कि ऐसे प्रकरणों में विभाग चाहे तो अपना पक्ष और भी मजबूत कर सकता है। इसके लिए उन्होंने मनी लांडिं्रग एक्ट 2002 की धारा 9, 17 ए, 39, 44, 48 एवं 49 बी के तहत भी अपराध दर्ज करने के लिए कहा है। इसे जानकारी का अभाव ही कहा जा सकता है कि इस एक्ट को वन्यप्राणी से जुड़े अपराधों में नहीं शामिल किया जाता है। अब जब इस तरह के प्रकरण आए तो उसमें इस एक्ट के तहत भी कार्रवाई की जाए। इसके जरिए अपराधी की संपत्ति कुर्क की जा सकती है। हालांकि इसके लिए विभाग को पुलिस या आईबी का सहयोग लेना होगा। वाइल्ड लाइफ क्राइम कंट्रोल ब्यूरो से पत्र आया है, जिसमें वन्यप्राणी से जुड़े प्रकरणों में अपराध के खिलाफ मनी लांडिं्रग एक्ट 2002 के तहत भी अपराध पंजीबद्ध करने के लिए कहा है। इस एक्ट के जरिए अपराधी की संपत्ति कुर्क की जा सकती है। केसी बेवर्ता अपर प्रधान मुख्य वनसंरक्षक (वन्यप्राणी)