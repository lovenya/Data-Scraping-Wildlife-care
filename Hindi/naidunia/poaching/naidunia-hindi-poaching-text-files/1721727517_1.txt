इस बारे में सलमान के वकीलों की ओर से मंगलवार को अर्जी दी गई थी। अर्जी में कहा गया था कि वे चार देशों की यात्रा पर जाना चाहते हैं इसलिए उनहें देश छोड़ने की अनुमति दी जाए। गौरतलब है कि सलमान को दी गई जमानत में कोर्ट ने यह शर्त लगाई थी कि जमानत अवधि के दौरान सलमान विदेश नहीं जा सकेंगे और जाना होगा तो कोर्ट की विशेष अनुमति लेनी होगी। सलमान को अनुमति मिलने से उनकी कई फिल्मों की शूटिंग का रास्ता साफ होगा। कहा जा रहा है कि सलमान को अाने वाले वक्त में 'रेस 3', 'भारत', 'किक 2' के लिए विदेश जाने की जरुरत पड़ सकती है। हाल ही में चर्चा थी कि सलमान खान की फिल्म 'रेस 3' की शूटिंग साउथ अफ्रिका में होना थी जिसे लेह-लद्दाख में शिफ्ट किया जा रहा है। कुलमिलाकर कोर्ट से सलमान खान को बड़ी भारी राहत मिली है। अब सलमान की फिल्मों का काम तयशुदा शेड्यूल से चलते रहने की उम्मीद है।