सजा के बाद सलमान खान को तुरंत हिरासत में लिया गया और उन्हें आज जोधपुर सेन्ट्रल जेल में रहना होगा। हालांकि सलमान खान के वकीलों ने सेशन कोर्ट में जमानत के लिए अप्लीकेशन मूव की थी लेकिन इस मामले की सुनवाई अब शुक्रवार को होगी। जानकारी के मुतबिक सलमान खान को जोधपुर सेंट्रल जेल में कैदी नंबर 106 दिया गया है। उन्हें बैरक नंबर दो के सेल नंबर दो में रखा गया है। इसी के पास आसाराम बापू भी जेल काट रहे हैं। सलमान खान को सुरक्षा के मद्देनज़र अलग कमरा दिया गया है लेकिन वो साधारण कैदी की तरह ही रहेंगे। इस बीच मुंबई से ख़बर है कि सलमान खान के करीबी दोस्त और निर्माता साजिद नाडियाडवाला ने शुक्रवार को होने वाली फिल्म बाग़ी 2 की सक्सेस पार्टी रद्द कर दी है और वो कल जोधपुर जाएंगे। इस बीच सलमान खान के वकील आनंद देसाई ने कहा है कि हम अदालत के फैसले का आदर करते हैं। जब हम फैसले का अध्ययन कर रहे थे तो इस बात का आश्चर्य हुआ कि पूरी जांच में वही तथ्य शामिल किये गए हैं, जिनके आधार पर सलमान खान को राजस्थान हाईकोर्ट ने दो मामलों में बरी किया था। और आर्म्स एक्ट मामले में चीफ़ जुडीशियल मजिस्ट्रेट ने। साथ ही ताज़ा केस में, जिसमें कोर्ट ने इस मामले के पांच सह आरोपियों को बरी किया है, उससे भी ये मतलब निकलता है कि सलमान खान जोधपुर के बाहर सुदूर इलाके में अकेले गए थे। इस मामले में हमने सेशन कोर्ट में अपील की है, जिस पर कल (शुक्रवार ) सुनवाई होगी। इधर, रुपेशकुमार गुप्ता के मुताबिक अदालत से बरी किये जाने के बाद सैफ़ अली खान, सोनाली बेंद्रे, नीलम और तब्बू वापस मुंबई आ गए हैं। अदालत ने इस सभी को संदेह के लाभ में बरी कर दिया है l सभी ने हम साथ साथ है नाम की फिल्म में साथ में काम किया है l सूरज बडजात्या ने इस फिल्म का निर्देशन किया था l इस बीच विश्नोई समाज के महिपाल विश्नोई ने कहा है कि उनके समाज का 20 साल का संघर्ष आज रंग लाया है। केस के गवाहों की जीत है कि वह किसी दबाव में नहीं आये। इसलिए विश्नोई समाज में खुशी है। इस मामले में अब तक इतनी बारे जेल गए- सलमान खान 20 साल पहले हुई काला हिरण शिकार के मामले में 18 दिन तक अलग अलग मामलों में जोधपुर जेल में रहे हैं। अक्टूबर 1998 में फिल्म ‘हम साथ-साथ हैं’ की शूटिंग के लिए सलमान अपने साथी कलाकारों एक साथ जोधपुर में शूटिंग के लिए गए थे। इसी दौरान सलमान पर आरोपो लगा कि उन्होंने चिंकारा और काले हिरणों का शिकार किया। वो भी जिन हथियारों से शिकार किया गया उसका लाइसेंस पहले ही खत्म हो चुका था। इसलिए 15 अक्टूबर 1998 को सलमान खान और उनके साथियों(सैफ़ अली खान, तब्बू, सोनाली बेंद्रे और नीलम कोठारी) के खिलाफ वन विभाग ने जोधपुर में चार केस दर्ज कराए। पहला केस आर्म्स एक्ट के तहत था। वहीं बाकी तीन केस काले हिरण के शिकार के मामले में। सलमान खान को काले हिरन मामले में 12 अक्टूबर 1998 को पहली बार गिरफ्तार किया गया था। पांच दिन जेल में रहने के बाद 17 अक्टूबर को सलमान जमानत पर जोधपुर जेल से रिहा किया गया था। घोड़ा फार्म हाउस शिकार मामले में सलमान को 10 से 15 अप्रैल 2006 तक जोधपुर सेंट्रल जेल में रहना पड़ा था। तीसरी बार सलमान 2007 में जेल गए जब सेशन कोर्ट ने पूर्व की। सलमान को तब 26 से 31 अगस्त तक जेल में रहना पड़ा था। सलमान खान के वकीलों की तरफ़ से इस मामले में जमानत की प्रक्रिया शुरू कर दी है। राजस्थान के चर्चित काला हिरण शिकार मामले से जुड़े एक केस में सलमान खान को दोषी करार देने के बाद अब जोधपुर की सीजेएम ग्रामीण अदालत उनके ख़िलाफ़ सज़ा का ऐलान किया हैं । 28 मार्च को इस मामले में सीजेएम ग्रामीण देव कुमार खत्री की कोर्ट में सुनवाई हुई थी।इसके बाद जज ने अपना फैसला सुरक्षित रख लिया था। बता दें कि 1998 में जोधपुर में काला हिरण शिकार मामले में फिल्म अभिनेता सलमान खान, सैफ अली खान, अभिनेत्री नीलम, सोनाली और तब्बू आरोपी रहे। सलमान इससे पहले के तीन मामलों में बरी हो चुके हैं और ये चौथे मामले का फैसला था, जिसमें सलमान को छोड़ कर सभी आरोपियों को बरी कर दिया गया है। दोषी करार देने के बाद अब जोधपुर की सीजेएम ग्रामीण अदालत उनके ख़िलाफ़ सज़ा का ऐलान कर दिया है। सजा का ऐलान होते ही सलमान की बहनें अलविरा और अर्पिता लिपट कर रो पड़ीं l सलमान खान के वकील ने कहा था कि अगर सलमान खान को तीन साल की जेल होती है तो उन्हें ऊपरी अदालत में अपील की जायेगी। सलमान के वकील ने तीन साल से कम की गुजारिश की लेकिन सरकारी वकील ने विरोध किया। बताया जा रहा है कि जब इस मामले में फैसला सुनाया जा रहा था तब सलमान खान कोर्ट रूम में सिर नीचे कर बैठे थे और बहस को बहुत ही ध्यान से सुन रहे थे। फैसले के बाद सलमान खान को कोर्ट रूम ही रोक लिया गया। इस बीच विश्नोई समाज ने कहा है कि वो बरी कलाकारों के ख़िलाफ़ ऊपरी अदालत में अपील करेंगे। सलमान खान ने अपनी जमानत के लिए दो लोगों को कोर्ट में भी बुला लिया है।