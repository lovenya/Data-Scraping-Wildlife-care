कोर्ट ने माना कि अभियोजन पक्ष यह साबित नहीं कर पाया है कि सलमान के पास लाइसेंस की अवधि समाप्त होने वाला हथियार था और इसका इस्तेमाल हुआ था। ऐसे में संदेह का लाभ देते हुए उन्हें बरी किया जाता है। 1998 में "हम साथ-साथ है" की शूटिंग के दौरान सलमान के खिलाफ काले हिरण शिकार से जुड़े चार मामले दर्ज हुए थे। इनमें से एक मामला बिना लाइसेंस वाले हथियार से शिकार करने का था। लाइसेंस की तारीख एक्सपायर्ड हो चुकी थी और उसका नवीनीकरण नहीं कराया गया था। इसी पर जोधपुर सीजेएम कोर्ट का फैसला आया है। यह भी पढ़ें: वो रात जो सलमान को 18 साल तक पड़ी भारी शिकार से जुड़े दो अन्य मामलों में सलमान पहले ही राजस्थान हाई कोर्ट से बरी हो चुके हैं। जबकि एक और मामले की सुनवाई जोधपुर कोर्ट में 25 जनवरी को है। इस मामले में 18 साल तक चली सुनवाई नौ जनवरी को खत्म हो गई थी। कोर्ट ने 18 जनवरी का दिन फैसला सुनाने के लिए तय किया था और सलमान को इस दिन हाजिर होने के आदेश दिए थे। सलमान गुरुवार को कोर्ट पहुंचे और अदालत में सिर्फ सात मिनट रहे और बरी होकर बाहर आ गए। इस मामले में अभियोजन पक्ष के वकील भवानी सिंह भाटी ने कहा कि सलमान को बरी करने के फैसले का अध्ययन करने के बाद यह देखा जाएगा कि क्या कमी रही है और किस आधार पर सत्र न्यायालय में अपील की जा सकती है। इस मामले से जुड़े विश्नोई समाज के वकीलों ने सलमान के खिलाफ ऊपरी अदालत में जाने के संकेत दिए हैं। देर से पहुंचने पर कोर्ट ने जताई नाराजगी इस मामले में फैसला सुबह 10.30 बजे आना था, लेकिन सलमान समय पर कोर्ट नहीं पहुंचे। इस पर मुख्य न्यायिक मजिस्ट्रेट ने नाराजगी भी जाहिर की और सुबह 11 बजे कहा किआधे घंटे में उन्हें पेश कीजिए, वरना फैसला लंच के बाद सुनाया जाएगा। यह भी पढ़ें: जब कोर्ट में जज ने सलमान से पूछा- आपका नाम..? यह कहकर जज दलपत सिंह राज पुरोहित अपने कक्ष में चले गए। बताया जाता है कि सलमान जिस गाड़ी से आने वाले थे, उसके शीशे काले रंग के थे, जो कानूनन गलत था। ऐसे में गाड़ी बदलने के कारण उन्हें देर हो गई। फैसले के वक्त था चेहरे पर तनाव कोर्ट पहुंचने के बाद स्टाफ ने उनसे दस्तखत कराया। जज ने सलमान से उनका नाम पूछा और अपना फैसला सुना दिया। जज के फैसला सुनाने से पहले सलमान और उनकी बहन अलवीरा के चेहरे पर तनाव था। फैसला सुनते ही दोनों एक-दूसरे को देखकर मुस्करा दिए। बरी होने के बाद सलमान ने कोर्ट रू म में लोगों से हाथ मिलाया। यह था मामला -1998 में फिल्म हम साथ-साथ हैं की शूटिंग के दौरान सलमान पर जोधपुर के पास भवाद गांव में दो काले हिरणों, घोड़ा फार्म में एक काले हिरण और कांकाणी गांव में दो काले हिरणों के शिकार का आरोप लगा। -भवाद और घोड़ा फॉर्म में हुए शिकार के मामले में निचली अदालत ने सलमान को एक साल और पांच साल की सजा सुनाई। -बाद में हाई कोर्ट ने दोनों मामलों में सलमान को बरी कर दिया। अब इस फैसले को राज्य सरकार ने सुप्रीम कोर्ट में चुनौती दी है। -इससे ज़ुड़े मामले में सलमान पर आरोप था कि उन्होंने हिरणों के शिकार में जिन पिस्टल और राइफल का इस्तेमाल किया, उनके लिए लाइसेंस की तारीख खत्म हो चुकी थी। यह शिकार एक व दो अक्टूबर 1998 को हुआ था और इन हथियारों की अवधि 22 सितंबर 1998 को खत्म हो चुकी थी। चौथा मामला कांकणी में शिकार का है, जिस पर सुनवाई चल रही है और 25 जनवरी को कोर्ट ने सलमान के अलावा इस मामले से जुड़े अन्य आरोपियों फिल्म अभिनेता सैफ अली खान, अभिनेत्री तब्बू, नीलम और सोनाली बेंद्रे को तलब किया है। इस दिन इन सभी आरोपियों को आरोप सुनाए जाएंगे।