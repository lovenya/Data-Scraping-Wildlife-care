बस्तर में तोते की कई प्रजातियां है। इनमें करन सुआ की मांग सर्वाधिक है। यहां के हाट-बाजारों में इन दिनों बड़ी संख्या में तोते के बच्चे बेचने ला रहे हैं। इन्हें 4-5 सौ रुपए में बेचा जा रहा है। इन तोतों को स्थानीय तो खरीद रहे वहीं दलाल भी इन्हें खरीद कर रायपुर, भिलाई, दुर्ग आदि शहरों को पहुंचा रहे हैं। तोते वन्य प्राणी की श्रेणी में आते हैं, इसलिए इन्हें पकड़ कर बेचना वन्य प्राणी सुरक्षा अधिनियम के तहत दण्डनीय अपराध है। बावजूद इसके हाट-बाजारों में तोता बेचने वाले लोगों के खिलाफ कोई कार्रवाई नहीं हो रही है। बताया गया कि प्रतिवर्ष लगभग 25 हजार तोते की बिक्री महज जनवरी से मार्च के बीच होती है। अधिकांश तोते बस्तर से बाहर भेजे जा रहे हैं। शिकार के कारण बटेर दुर्लभ बस्तर के जंगलों से लगे खेत-खलिहानों में बड़ी मात्रा में बटेर (लावा) का अवैध शिकार होता रहा है, इसलिए अब पहले की तरह हाट-बाजारों में इसकी आवक कम हो गई है। तीन साल पहले दो बटेर 30-40 रुपए में मिलते थे वहीं अब सौ से सवा सौ रुपए तक में बेचे जा रहे हैं। इधर बटेर की मांग को देखते हुए ही स्थानीय व्यापारी अब कुक्कुट विभाग से चाईना बटेर खरीद कर बेचने लगे हैं।