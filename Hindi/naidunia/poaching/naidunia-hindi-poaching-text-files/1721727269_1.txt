- अदालत ने सलमान खान को व्यक्तिगत तौर पर मौजूद रहने को कहा था इसलिए सलमान एक दिन पहले यानी मंगलवार को ही जोधपुर पहुंच गए थे। - सुबह से अदालत के बाहर सलमान समर्थकों की भारी भीड़ थी। सलमान को सुबह ही अदालत पहुंच जाना था, लेकिन वे वक्त पर नहीं पहुंचे। - इसके चलते जज ने सुनवाई शुरू की और सलमान को आधे घंटे में कोर्ट में हाजिर होने को कहा। तब सलमान अपनी होटल से निकले और कोर्ट पहुंचे। - कोर्ट में पहुंचते ही जज ने सलमान से पूछा- आपका नाम? अभिनेता ने जवाब दिया- सलमान खान। - इसके बाद जज ने कहा, आज आप अदालत में मौजूद हैं। अभिनेता का जवाब था- हां। - फिर जज ने डेढ़ लाइन का ऑपरेटिव फैसला सुनाते हुए कहा- आपको बरी किया जाता है। - इसके साथ ही सलमान और वहां मौजूद उनके परिजन में खुशी छा गई। यह भी पढ़ें: वो रात जो सलमान को 18 साल तक पड़ी भारी