- सुबह 11 बजे सुनवाई शुरू हुई। जज देवकुमार खत्री की कोर्ट में सलमान खान और अन्य सितारे करीब 11.12 बजे कोर्ट पहुंचे। - सुनवाई शुरू होने से पहले सभी आरोपियों ने अपना परिचय दिया। इस दौरान सलमान खान ने खुद को निर्दोष पहुंचाया। - सैफ अली खान, तब्बू, नीलम और अन्य आरोपियों ने भी खुद को दोषी बताया। जज साहब ने सुनवाई आगे बढ़ाई। - करीब 11.30 बजे जज साहब ने फैसला सुनाते हुए सलमान खान को दोषी करार दिया और बाकी आरोपियों सबूतों के अभाव में बरी कर दिया। - फैसला सुनते ही सलमान मायूस हो गए और नीचे सिर कर बैठ गए। इसके बाद दोषी ठहराए गए लोगों को दूसरे कमरे में ले जाया गया। - कोर्टरूम में सलमान खान और इनके वकील थे तथा जज साहब से गुजारिश की जा रही थी कि अभिनेता को कम से कम सजा सुनवाई जाए। - सलमान के वकील हस्तीमल सारस्वत ने दलील दी कि कोर्ट का यह फैसला उनके क्लाइंट के प्रति नाइंसाफी है। - वहीं सरकारी वकील का कहना था कि सलमान आदतन अपराधी हैं। उन्हें छह साल की सजा दी जाए। - जज साहब ने सभी दलीलें सुनने के बाद आधे घंटे का ब्रेक लिया और तय हुआ कि लंच के बाद सजा का ऐलान होगा। - दोपहर डेढ़ बजे बाद एक बार फिर कोर्ट लगी और जज साहब ने सलमान को पांच साल की सख्त सजा सुनाई। सजा सुनते ही वहां मौजूद सलमान खान की दोनों बहनें, अलविरा और अर्पिता रोने लगीं। सलमान ने उन्हें चुप करवाया। - इसके बाद सलमान को हिरासत में ले लिया गया और उन्हें जेल ले जाने की तैयारी शुरू की गई।