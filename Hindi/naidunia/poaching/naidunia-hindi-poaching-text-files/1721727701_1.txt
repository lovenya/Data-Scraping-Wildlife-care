इस संबंध में विभागीय अधिकारियों से मिली जानकारी के मुताबिक 1 अप्रैल को गोमर्डा अभ्यारण के कक्ष क्रमांक 890 में एक सांभर का शिकार किया गया। जहां मामले की जानकारी वन अमला को लगी तो वन विभाग की डॉग स्क्वायड की मदद ली गई और सिम्बा डॉग की मदद से वन अमला ग्राम बैरागपुर में रहने वाले रमानंद के घर पहुंचे। इसके बाद उससे पूछताछ करने पर उसने अपना जुर्म कबूल करते हुए अपने भाई संजय मुंडा व छोटू रायगढ;हिा प्रेमलाल सौंरा का नाम भी बताया। बताया जा रहा है कि चारो ने सांभर का मांस का बंटवारा किया और पका कर खा गए। रमानंद व संजय को वन अमला ने गिरफ्तार कर लिया, लेकिन इसकी जानकारी लगते ही छोटू व प्रेमलाल फरार हो गए। मामले में आरोपियों के खिलाफ अपराध दर्ज कर फरार आरोपियों की तलाश जारी है। अभ्यारण में कुत्ते बन रहे मुसीबत गोमर्डा अभ्यारण के भीतर लगभग डेढ़ दर्जन से अधिक गांव हैं और इन गांव में कई आवारा कुत्ते भी हैं। जो जंगल के भीतर भी विचरण करते हैं और जब कोई वन्यप्राणी इनकी नजर में आता है तो वे इनका शिकार भी कर देंते हैं। पूर्व में कुत्तों के द्वारा कई दफे वन्यप्राणियों पर हमला किया है। लेकिन विभाग द्वारा इस पर ज्यादा ध्यान नही दिया जा रहा है। विभागीय सतर्कता से ही जंगल और जीव बचेंगे विगत एक जंगलों से वन्य जीव व जंगल आय दिन कटने से समाप्ति की ओर आ रहे है हालांकि इन्हें बढ़ावा देने के लिए शासन और प्रशासन स्तर में कई तरह कार्य किये जा रहे है लेकिन इसके बाद भी न तो जंगल बच रहा है न ही वन्य जीव का शिकार कम हो रहा है। वन्य जीव व जंगलों को बचाने के लिए वन विभाग को सक्रियता के सतर्कता बरतते हुए कार्य करना होगा तब कही जाकर वन जैसे धरोहर को बचाया जा सकता है। सांभर के शिकार मामले में सिम्बा डॉग की मदद से दो लोगो को गिरफ्तार किया गया है। दो लोगो की तलाश जारी है। आरके सिसोदिया,अधीक्षक, गोमर्डा अभ्यारण