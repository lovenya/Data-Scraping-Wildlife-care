जोधपुर सीजेएम कोर्ट ने इन सभी को बुधवर को कोर्ट में मुलजिम बयान के लिए तलब किया था, लेकिन इनमें से कोई भी बुधवार सुबह तक जोधपुर नहीं पहुंचा। इस बीच यह भी बताया जा रहा है कि जोधपुर जिला प्रशासन भी नहीं चाहता कि यह फिल्मी सितारें बुधवार को जोधपुर आए। इस मामले में पुलिस प्रशासन ने कोर्ट में सुरक्षा जाब्ते को ले कर इस मामले की सुनवाई टालने की अपील की है। इसके पीछे कारण यह है कि इस बार राजस्थान का राज्यस्तरीय गणतंत्र दिवस समारोह जोधपुर में होने जा रहा है। मुख्यमंत्री वसुंधरा राजे दो दिन के लिए यहां आ रही है। इसके अलावा सीमावर्ती जिला होने के कारण भी यहां सुरक्षा के कडे इंतजाम करने पड रहे है। ऐसे में ये सितारे यहां आते है तो पुलिस को सुरक्षा का अतिरिक्त इंतजाम करना पडेगा।