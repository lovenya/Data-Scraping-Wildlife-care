एेसे माहौल में शुक्रवार सुबह एक्ट्रेस और आईपीएल की किंग्स इलेवन पंजाब टीम की मालकिन प्रीति जिंटा को जोधपुर एअरपोर्ट पर स्पॉट किया गया। किसी सेलेब का इस तरह से सलमान से मिलने के लिए जोधुपर पहुंचने का यह पहला वाकया है। इससे पहले सलमान की घर के सदस्य ही यहां उनके साथ रहा करते थे या आया-जाया करते थे। प्रीति को सलमान का करीबी माना जाता है। वैसे सलमान के करीबियों की लिस्ट काफी लंबी है लेकिन कोई भी जोधुपर नहीं पहुंचा, एेसे में प्रीति का वहां जाना कई सवाल भी खड़े कर रहा है। गौरतलब है कि जिसके बाद सलमान ख़ान को कल यानी गुरुवार की रात जेल में बितानी पड़ी थी। अब शुक्रवार की रात भी उन्हें जेल में बितानी पड़ेगी। आज सलमान ख़ान ने जमानत की अर्जी लगाई थी। ख़बर है कि पक्ष और प्रतिपक्ष में दमदार तरीके से उनका पक्ष रखा। इसके बाद जज जोशी ने ऑर्डर कल के लिए टाल दिया है। इसके पीछे एक कारण यह भी है कि जज ने सभी कागजात मंगाए है। जज ने कहा कि जो नीचे की अदालत ने ऑर्डर किया है वह उसे देखेंगे और इस वजह से उन्होंने इसे कल के लिए रिजर्व कर दिया है। बता दें कि सलमान की बहन अलविरा वकील के साथ सबसे पहले कोर्ट पहुंचने वालों में रहीं। उससे पहले सलमान के वकील ने धमकी मिलने की बात भी कही है।