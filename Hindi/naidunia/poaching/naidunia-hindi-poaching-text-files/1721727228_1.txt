उन्होंने कहा कि इस बात के सबूत नहीं हैं कि मारे गए चिंकारा के शरीर में जो छर्रे मिले, वे सलमान की लाइसेंसी बंदूक से चलाई जाने वाली गोली के थे। वर्ष 1998 के इन दो मामलों में निचली अदालत ने सलमान को एक साल और पांच साल जेल की सजा सुनाई थी। सलमान ने इसके खिलाफ अपील की थी। राजस्थान सरकार भी सजा की अवधि बढ़वाने के लिए हाईकोर्ट आई थी। 1998 में सलमान जोधपुर में "हम साथ-साथ हैं" की शूटिंग करने आए थे। उसी समय सलमान समेत कई फिल्मी कलाकारों के खिलाफ काला हिरण और चिंकारा के शिकार के तीन मामले दर्ज किए गए थे। जिन दो मामलों में सलमान की हाईकोर्ट से सोमवार को रिहाई हुई है, उनमें निचली अदालत ने ही फिल्म अभिनेता सैफ अली खान, सोनाली बेंद्रे, तब्बू और नीलम को संदेह का लाभ देते हुए बरी कर दिया था। सलमान के खिलाफ काला हिरण शिकार और आर्म्स एक्ट उल्लंघन का एक-एक मामला अब भी निचली अदालत में है। फैसला किस आधार पर सलमान सिर्फ 18 दिन जेल में रहे निचली अदालत ने सलमान को 26-27 सितंबर, 1998 को जोधपुर के पास घोड़ाफार्म काला हिरण शिकार मामले में 5 साल जबकि 26-27 सितंबर, 1998 को भवाद चिंकारा शिकार मामले में एक साल की सजा सुनाई थी। कुल मिलाकर हिरण शिकार के तीन मामलों में सलमान 1998 में न्यायिक सुरक्षा में 18 दिन जेल में रह चुके हैं। पहली बार सलमान को वन विभाग ने 12 अक्टूबर, 1998 को हिरासत में लिया। वह 17 अक्टूबर तक जेल में रहे। घोड़ाफार्म मामले में 10 अप्रैल, 2006 को पांच साल की सजा सुनाई गई। तब वह छह दिन जेल में रहे। इसके बाद सेशन कोर्ट ने इस सजा की पुष्टि की, तब 26 से 31 अगस्त, 2006 तक फिर सलमान जेल में रहे। ये सवाल कर सकते हैं परेशान सुप्रीम कोर्ट में मामला जाने पर ये बातें उठ सकती हैं: अभी आफत टली नहीं सलमान मामले में रेणुका ने उठाए सवाल मुंबई। फिल्म अभिनेता सलमान खान को हिरण शिकार मामलों में बरी किए जाने पर अभिनेत्री रेणुका शहाणे ने सवाल उठाए हैं। सलमान की फिल्म "हम आपके हैं कौन" में रेणुका को-स्टार थीं। रेणुका ने अपने फेसबुक पोस्ट में न सिर्फ फैसले पर बल्कि इतनी देर से फैसला आने पर भी सवाल उठाया है। उन्होंने कहा कि जब मोर नाच रहे थे, तब कई फिल्म स्टार ऐसे जानवरों का शिकार करना चाह रहे थे जो खतरे में हैं। इनलोगों में से सिर्फ सलमान पर काला हिरण और चिंकारा के शिकार का मामला चला जबकि और सब छूट गए। लेकिन इन सवालों के जवाब तो रह ही गए हैं कि चिंकारा को मारा किसने? क्या उसे किसी ने नहीं मारा था? क्या देश सच नहीं जानना चाहता है? अपील पर विचार राजस्थान के अतिरिक्त एडवोकेट जनरल के एल ठाकुर ने कहा है कि फिल्म अभिनेता सलमान खान मामले में सुप्रीम कोर्ट जाने का विकल्प खुला है। हाईकोर्ट के फैसले की प्रति मिलने के बाद इसका अध्ययन किया जाएगा और तब इसके खिलाफ सुप्रीम कोर्ट में याचिका दायर करने का निर्णय किया जाएगा। लेकिन सलमान के वकील महेश बोरा ने कहा कि सलमान के खिलाफ कोई साक्ष्य नहीं था और अब यह साबित हो चुका है कि उन्हें झूठे मामलों में फंसाया गया। सलमान की बहन अर्पिता ने ट्वीट कर इस फैसले के लिए ऊपर वाले का शुक्रिया अदा किया। उन्होंने कठिन दिनों में सलमान और उनके परिवार वालों का साथ देने के लिए फैन्स को भी धन्यवाद दिया।