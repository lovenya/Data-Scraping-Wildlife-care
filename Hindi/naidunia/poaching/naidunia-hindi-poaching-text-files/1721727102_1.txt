प्राप्त जानकारी के अनुसार ग्राम कोकपुर पहाड़ी जिसे वन विभाग के नारंगी क्षेत्र 361 कहा जाता है, वन रक्षक सावंतराम नरेटी जंगल भ्रमण के लिए गया हुआ था। इसी दौरान लगभग दस बजे वनरक्षक को तेंदुए का शव मिला। तेंदुए के शव को पोस्टमार्टम के लिए सिंगारभाट स्थित वन विभाग के रेस्ट हाउस में लाया गया। मृत तेंदुए के दांत, नाखून, खाल आदि चोरी नहीं होने के कारण वन विभाग के अधिकारियों द्वारा इसे सामान्य मृत्यु ही माना जा रहा है। इसके बाद पशु चिकित्सक संजय शर्मा द्वारा तेंदुए के शव का पोस्टमार्टम कराया गया। तत्पश्चात अंतिम संस्कार कर दिया गया। संजय शर्मा ने बताया कि तेंदुए की मौत सामन्य ढंग से हुई है। मृत तेंदुए की उम्र लगभग बारह वर्ष थी। इस दौरान वन विभाग के एसडीओ एसके शर्मा, रेंजर पीएनआर नायडू, वनपाल हीरासिंह ठाकुर व वन विभाग के कर्मचारी मौजूद थे।