ডিজিটেল ডেস্কঃ স্বাধীনতা দিৱসত উগ্ৰপন্থীৰ বিৰুদ্ধে সোণাই-ৰূপাই অভয়াৰণ্যত যুঁজ দিয়াৰ বাবে এজন সেনা জোৱানক ৰাষ্ট্ৰপতি পুৰস্কাৰেৰে পুৰস্কিত কৰা হৈছিল। শোণিতপুৰ জিলাৰ সোণাই-ৰূপাই অভয়াৰণ্য বন বিভাগৰ কাগজে পত্ৰই আছে যদিও বৰ্তমান এই অভয়াৰণ্য অবৈধ বেদখলৰ কেন্দ্ৰস্থল হৈ পৰিছে। ১৯৯৮চনৰ ২০জুলাইত চৰকাৰে অভয়াৰণ্য ৰূপে ঘোষণা কৰিছিল চৰকাৰে। ২০২০কিঃমিঃ ব্যাসাৰ্ধৰ এই অভয়াৰণ্যখনত পোৱা গৈছিল অসমৰ ৰাজ্যিক চৰাই দেওহাঁহ। হিমালয়ৰ পাদদেশত অৱস্থিত এই অভয়াৰণ্যত বিভিন্ন প্ৰকাৰৰ স্তণ্যপ্ৰায়ী প্ৰাণী, চৰাই আৰু সৰীসৃপৰ বাসস্থান আছিল। তপামূৰীয়া বান্দৰ, দল হৰিণা, বনৰৌ, বনৰীয়া মেকুৰী, আমৰলীয়া হাঁহ, ইটাগুৰীয়া হাইঠা, বিহুৱতী চৰাই আদি। জৈৱ বৈচিত্ৰ্যৰে পৰা এই অভয়াৰণ্যখন চৰকাৰে সংৰক্ষণ কৰাৰ সলনি চৰকাৰে বিভিন্ন আচনিৰ অধীনত এই বেদখলক নায্যতাহে প্ৰদান কৰিছে। ২০১০বৰ্ষত সৰ্বশিক্ষা অভিযান মিছনৰ অধীনত ১৯খন বিদ্যালয়ত গৃহ নিৰ্মাণ কৰি দিছিল। অভয়াৰণ্যখনৰ মাটিত স্থাপন কৰা মাটিত এনে একোখন বিদ্যালয় গৃহ নিৰ্মাণৰ নামত দিয়া হৈছিল ৭লাখ টকাকৈ। সোণাই-ৰূপাই আৰু চাৰিদুৱাৰ সংৰক্ষিত বনাঞ্চলত আছে ২লাখ বেদখলকাৰী। এই বেদখলকাৰী সকলৰ মাজত আছে ৩৪টা ভোটকেন্দ্ৰ। প্ৰতিবছৰে অভয়াৰণ্যখনৰ উন্নয়নৰ নামত আহে লাখ লাখ টকা। ভোট বেংকৰ ৰাজনীতিত কোনো দলৰ চৰকাৰে এই অভয়াৰণ্যখনত নচলাই উচ্ছেদ। বৰ্তমান তাত বিদ্যুত যোগানো ধৰা হৈছে। ২০১০বৰ্ষতে এই অভয়াৰণ্যখনত উচ্ছেদ অভিযানৰ বিৰুদ্ধে তেতিয়াৰ ৰাষ্ট্ৰপতি প্ৰতিভা দেৱী সিং পাটিলকো অভিযোগ দাখিল কৰা হৈছিল। সেই অনুসৰি বন বিভাগলৈ উচ্ছেদ অভিযান চলাবৰ বাবে নিৰ্দেশ আহিছিল যদিও আজিও নচলিল উচ্ছেদ।