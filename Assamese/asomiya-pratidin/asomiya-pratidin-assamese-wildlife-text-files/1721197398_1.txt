ডিজিটেল ডেস্ক : পবিতৰাত গোনা ম’হৰ আক্রমণত এজন লোক গুৰুতৰভাৱে আহত হয়। গুৰুতৰভাৱে আহত লোকজন RNB নামৰ ইটাভাটাটোৰ শ্রমিক কালীচৰণ দাস বুলি জানিব পৰা গৈছে। ম'হৰ আক্ৰমণত গুৰুতৰভাৱে আঘাতপ্ৰাপ্ত হোৱা দাসক সংকটজনক অৱস্থাত উন্নত চিকিৎ‍সাৰ বাবে গুৱাহাটী চিকিৎসা মহাবিদ্যালয় হাস্পতাললৈ প্রেৰণ কৰে। উল্লেখ্য যে, শুকুৰবাৰে সন্ধিয়াৰ ভাগত ৪টা বনৰীয়া ম’হ জনাঞ্চললৈ ওলাই আহিছিল। জনাঞ্চললৈ বুলি ওলাই অহা ম'হজাকটোৰ এটা ম'হে দাসক আক্ৰমণ কৰি আঘাতপ্ৰাপ্ত কৰে।