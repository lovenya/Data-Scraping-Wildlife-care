ডিজিটেল ডেস্কঃ বৃহস্পতিবাৰে অসম ৰাজ্যিক চিৰিয়াখানা আৰু উদ্ভিদ উদ্যোনত ৬৬সংখ্যক বন্যপ্ৰাণী সপ্তাহৰ উন্মোচনী অনুষ্ঠান অনুষ্ঠিত হয়। ৰাজ্যিক পৰিবেশ আৰু বনমন্ত্ৰী পৰিমল শুক্লবৈদ্যই অনুষ্ঠানৰ উন্মোচন কৰে। অনুষ্ঠানত বহুকেইজন জেষ্ঠ বনবিষয়া, সংবাদকৰ্মী আৰু অন্যান্য ব্যক্তি উপস্থিত থাকে। মন্ত্ৰী গৰাকীয়ে অনুষ্ঠানত এটা নতুনকৈ নিৰ্মাণ হব লগা ৫মহলীয়া গৃহৰ আধাৰশিলাও উদ্ঘাটন কৰে। উল্লেখযোগ্য যে, এই নতুন গৃহটোলৈ চিৰিয়াখানা বৰ্তমানৰ বিভাগীয় কাৰ্যালয় স্থানান্তৰ কৰা হ'ব। আধুনিক সা-সৰঞ্জাম সজ্জিত কৰাৰ পৰিকল্পনা কৰা হৈছে নতুন কাৰ্যালয়টো।