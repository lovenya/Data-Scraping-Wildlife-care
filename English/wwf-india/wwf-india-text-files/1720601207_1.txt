अर्थ आवर सेंटर स्टेज : जन-जीवन और पृथ्वी के बीच संपर्क का मंच

Posted on 25 March 2022
 
|
 

0 Comments








Earth Hour2022



© WWF India



अर्थ आवर क्यों महत्वपूर्ण है?



नई दिल्ली: वर्ष 2007 में शुरू, अर्थ आवर ने जन-जीवन और पृथ्‍वी की सहायता के लिए पूरी दुनिया को एकजुट किया है। अर्थ आवर ने विश्व के जमीनी स्तर के सर्वाधिक महत्वपूर्ण पर्यावरण आंदोलन का रूप ले लिया है। इसने विश्व भर में लोगों, समुदायों, कंपनियों और देशों को सामूहिक कार्य की शक्ति के सहारे सकारात्मक पर्यावरणीय प्रभाव पैदा करने की प्रेरणा दी है।



यदि आप सोचते हैं कि एक घंटे के लिए अपनी बत्तियां बंद करने से वास्तव में कोई फर्क नहीं पड़ सकता है, तो पूरी दुनिया की बत्तियां बंद करने – और इस एक घंटे का उपयोग जलवायु परिवर्त व उसे अनुकूल बनाने पर मंथन करने के सामूहिक प्रभाव पर विचार करें। किंतु इस वर्ष इस कार्य में शामिल होने का निर्णय करने से पहले यहां दिये गए अर्थ आवर 2022 के पांच मुख्‍य बिंदुओं पर विचार करें। 

अर्थ आवर सेंटर स्टेज : शांतनु मोइत्रा और मित्रों की एक संगीत संध्‍या

26 मार्च की शाम अर्थ आवर कार्यक्रम में जब बत्तियां बंद होंगी तब एक विशेष संगीत संध्‍या शुरू होगी। इसमें अर्थ आवर पर बातचीत के बीच शांतनु मोइत्रा के साथ-साथ श्रुति हासन, दीया मिर्जा, शुभा मुद्‌गल, मोहित चौहान, स्वानंद किरकिरे ,पापोन, माटीबनी, सिड श्रीराम नीरज आर्य और जैसे कलाकार और सेलिब्रिटी अपनी कला का प्रदर्शन करेंगे!

यह इस संदेश के प्रति जागरूकता का प्रसार करने के प्रयास का मुख्‍य बिंदु है कि अपने भविष्य को संवारने की शक्ति हर व्यक्ति में है!

अर्थ आवर पर पूरे विश्व में चर्चा होती है

विश्व में प़ृथ्‍वी एक है! जब अर्थ आवर आता है, पूरे विश्व में बत्तियां धीरे-धीरे बंद हो जाती हैं, तब यह पर्यावरण पर एक चर्चा को जन्म देता है, जिसमें भाषा की कोई बाधा नहीं रह जाती। इस वर्ष, आईए, हम 26 मार्च 2022 की शाम 8 बज कर 30 मिनट से 9 बज कर 30 मिनट तक अर्थ आवर का उत्सव मनाएं। यह अभियान आज बढ़ कर एक मुहिम का रूप ले चुका है, वर्ष 2021 तक 192 देश और भूभाग इसमें शामिल हो चुके थे!

इस वर्ष की थीम अपना भविष्य संवारिए है। अपने भविष्य को संवारने की शक्ति हर व्यक्ति में होती है! सभी के लिए सुरक्षित और बेहतर भविष्य के प्रति सही कदम बढ़ाने का यह हमारा सबसे बड़ा अवसर है।

बत्तियां बुझाने से फर्क कैसे पड़ता है : परिवर्तन के चक्र को ऊर्जा मिलती है

बत्तियां बुझाना एक प्रतीकात्मक संकेत है, हमारी पृथ्वी की रक्षा के लिए डटे रहने की दिशा में पहला कदम। ये इस बात के शक्तिशाली दृश्य प्रतीक हैं कि लोग न केवल हमारे समक्ष आने वाली पर्यावरण की समस्याओं की परवाह करें बल्कि यदि लोग एकजुट हों, तो सामूहिक शक्ति शक्तिशाली प्रभाव छोड़ सकती है। जब लोग बत्ती बुझाते हैं, तो वे केवल मूक दर्शक नहीं रह जाते, बल्कि साबित करते हैं कि उन्हें परवाह है और वे पृथ्वी के लिए कार्य करने को तैयार हैं।

जन शक्ति : लोग कैसे शामिल हों?

भारत की स्वतंत्रता के 75 वें वर्ष का उत्सव मनाते हुए, अर्थ आवर इंडिया उन 'कंजर्वेशन हीरोज' के प्रयासों की कद्र करता है, जो अपने काम से दूसरों को प्रेरणा दे सकते हैं। अभियान 'लोगों और प्रकृति के लिए एक भारत' की शक्ति पर ध्यान देता है। अपना भविष्य संवारिए में सहायता के स्थानीय समुदाय के लोगों - वृद्ध और युवा - के प्रयासों को सम्मान देने के लिए डब्ल्यूडब्ल्यूएफ इंडिया इस वर्ष उनकी प्रेरणादायी कहानियों को बढ़ावा देगा। पृथ्वी के लिए निजी तौर पर कार्य की प्रेरणा देने हेतु, अर्थ आवर लोगों से विशेष चैलेंज #5RForEarthHour में भाग लेने का आग्रह करता है। अर्थ आवर एंथम (संगीत शांतनु मोइत्रा और स्वर मोहित चौहान) लोगों से पृथ्‍वी की रक्षा के लिए तत्काल कदम उठाने की अपील करता है।

 

अर्थ आवर को समय से आगे ले जाना

अर्थ आवर में भाग लेने का अर्थ महज एक दिन में एक घंटे का संकल्प लेना भर नहीं है - यह एक दूसरे की और हमारे साझा घर की देखभाल करने का रोज संकल्प लेना है। पानी बचाने, जीवन को सतत बनाए रखने, भोजन की बरबादी को कम करने, प्लास्टिक को खत्म करने, और ऊर्जा सक्षम होने जैसे प्रभावशाली प्रयास लोगों और पृथ्वी के लिए समय रहते एक उज्ज्वल भविष्य के निर्माण की दिशा में आगे बढ़ने में आपकी सहायता कर सकते हैं।

 

डब्ल्यूडब्ल्यूएफ इंडिया एसएम पेज पर 26 मार्च 2022 की शाम 8 बजे से कार्यक्रम (अर्थ आवर सेंटर स्टेज) का सीधा प्रसारण होगा। 

     Facebook

    LinkedIn

   Youtube

 

This year too, important monuments and buildings are joining the campaign by switching off between 8:30pm-9:30pm:

Delhi: India Gate, Rashtrapati Bhavan, Qutub Minar, Purana Qila and Humayun Tomb

Mumbai: Chhatrapati Shivaji Maharaj Terminus (CSMT), Municipal Corporation of Greater Mumbai Head Office (MCGM HQ)

Assam: Lokapriya Gopinath Bordoloi International Airport Guwahati

Rajasthan:  Umaid Palace Bhawan-Jodhpur, Rambagh Palace Hotel-Jaipur, Monsoon Palace-Udaipur

Madhya Pradesh:  Kamlapati railway station Bhopal, Railway station of Jabalpur & Gwalior 

Kolkata: Howrah Bridge, Indian Museum (Imperial Museum), Tata Center 

 

संपादकों के लिए ध्या‌तव्य :

अर्थ आवर इंडिया एंथम का लिंक : https://youtu.be/azqyHvPUgiM

संगीत और प्रस्तुति : शांतनु मोइत्रा

गीत : तनवीर गाजी

स्वर : मोहित चौहान

रिकॉर्डिंग व मिक्सिंग : किट्‌‌टू म्याकल

 

अधिक जानकारी के लिए संपर्क करें :

कोमल चौधरी। वरिष्ठ प्रबंधक - मीडिया एवं पीआर, डब्ल्यूडब्ल्यूएफ इंडिया। +91 8010876699| kchaudhary@wwfindia.net

 

अर्थ आवर का परिचय

अर्थ आवर डब्ल्यूडब्ल्यूएफ का प्रमुख वैश्विक पर्यावरण आंदोलन है। वर्ष 2007 में सिडनी से शुरू अर्थ आवर 190 से अधिक देशों और क्षेत्रों में लोगों, समुदायों, कंपनियों और संगठनों को एक बेहतर पर्यावरण हेतु ठोस कदम उठाने को प्रेरित करते हुए, पर्यावरण के लिए जमीनी स्तर के विश्व के सबसे बड़े आंदोलन का रूप ले चुका है। आरंभ से ही अर्थ आवर का ध्यान जलवायु संकट पर केंद्रित रहा है, किंतु हाल में, इसने प्रकृति को होने वाली क्षति के गंभीर मुद्‌‌दे को भी सामने लाने का प्रयास किया है। उद्‌‌देश्य प्रकृति के लिए एक अनवरत आंदोलन शुरू करना है, जैसा कि इसने तब किया जब जलवायु परिवर्तन से निपटने के लिए विश्व एकजुट हुआ था। इस आंदोलन में पृथ्वी की अति गंभीर पर्यावरणीय चुनौतियों का समाधान करने में व्ययिों की भूमिका की पहचान की जाती है और परिवर्तन जारी रखने के लिए लाखों समर्थकों की सामूहिक शि का उपयोग किया जाता है। अर्थ आवर को जर्मनी के पर्यावरण, प्रकृति संरक्षण एवं परमाणु सुरक्षा के संघीय मंत्रालय का सदाशय संरक्षण और श्जैव विविधता संचार संवर्धनश् परियोजना के एक अंग के रूप में इंटरनेशनल क्लाइमेट इनिशिएटिव (आईकेआई) का वित्तीय सहयोग प्राप्त है।