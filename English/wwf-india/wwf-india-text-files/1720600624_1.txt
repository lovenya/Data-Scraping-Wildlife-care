पीलीभीत से भटके बाघ को दुधवा मे मिला नया जीवन

Posted on 09 March 2018
 
|
 

1 Comment








Caption for the photo- Tiger being released in the wild



© Ashok Kashyap, RO, Belrayan



पीलीभीत टाइगर रिज़र्व के चांदोपुर गाँव में दिनांक ५ मार्च को एक युवती को बाघ द्वारा मारे जाने के पश्चात ग्रामीणों की भीड़ ने बाघ को घेर लिया, तभी आनन फानन मे वन विभाग एवं स्थानीय पशु चिकित्सको ने बीच बचाव कर उक्त बाघ को बेहोश कर उसको सुरक्षित कर दिया। तत्पश्च्यात बाघ का चिकित्सकीय परीक्षण भारतीय पशुचिकित्सा अनुसंधान  संसथान, बरेली के विशषज्ञ पशु चिकित्सको के दल ने किया और उन्होंने ये सुनिश्चित करा की उक्त बाघ को कोई शारीरिक दोष नहीं है और उसे वापस उसके प्राकर्तिक आवास मे सुरक्षित छोड़ा जा सकता है. इस रिपोर्ट के बाद उच्च अधिकारीयों ने पूर्ण संतुष्टि होने पर बाघ को दुधवा मे छोड़े जाने का निर्णय लिया.

 

भारत सरकार के राष्ट्रीय बाघ संगरक्षण पप्राधिकरण के दिशा निर्देश और संहिता के अनुसार अगर कोई बाघ मानव आबादी मे पकड़ा जाए और उसे कोई शारीरिक दोष नहीं हो तो उसको जब जंगल मे छोड़ा जाए तो रेडियो कालर लगा कर छोड़ा जाए ताकि उसके गमनागमन को मॉनिटर किया जा सके. इसी क्रमश्रंखला के अंतर्गत वन विभाग द्वारा डब्लू डब्लू ऍफ़ - इंडिया से सैटेलाइट रेडियो कालर हेतु अनुरोध किया गया. बिना विलम्ब डब्लू डब्लू ऍफ़ - इंडिया के रेडियो कालर विशेषज्ञ एवं रिमोट सेंसिंग डिवीज़न के निर्देशक डॉक्टर जी अरीन्द्रन एवं डब्लू डब्लू ऍफ़ - इंडिया के बाघ विशेषज्ञ डॉक्टर प्रणव चंचानी उच्च तकनीक से लैस सैटेलाइट रेडियो कालर लेकर पहुंच गए. बाघ को दुधवा लाने के पश्चात वन विभाग के कानपुर चिड़ियाघर के पशु चिकित्सा अधिकारी डॉक्टर नासिर द्वारा बाघ का परिक्षण कर बेहोश किया गया और डॉक्टर प्रणव एवं डब्लू डब्लू ऍफ़ - इंडिया के जंतु वैज्ञानिक श्री आशीष बिष्ट और रोहित रवि के सहयोग से रेडियो कालर लगाया गया. इस कार्यक्रम मे श्री दबीर हसन, परियोजना अधिकारी, छेत्रिय वनाधिकारी बेलरायां रेंज श्री अशोक कश्यप एवं कतनिर्याघाट फाउंडेशन के श्री फ़ज़रुलरेहमान ने अहम् भूमिका निभाई। पशु चिकित्सक द्वारा पूर्ण परिक्षण करने के बाद श्री महावीर कौजलगी, उप निदेशक के नेतृत्व में, विशेषज्ञों की उपस्थिति मे नर बाघ को प्रातः दुधवा में उसके प्राकर्तिक आवास मे छोड़ दिया गया. उपनिदेशक दुधवा ने बतलाया की बाघ की प्रतिदिन मॉनिटरिंग का कार्य डब्लू डब्लू ऍफ़ - इंडिया के सहयोग से किया जायेगा।

 

फील्ड डायरेक्टर दुधवा नेशनल पार्क ने बताया राष्ट्रीय बाघ संगरक्षण प्राधिकरण के दिशा निर्देश के अनुरूप समस्त कार्य सफलतापूर्वक संचालित किया गया और कहा की रेडियो कालर किये गए बाघ को दुधवा मे छोड़े जाने से बाघ संगरक्षण और बाघ गतिविधि अध्ययन में नया आयाम मिलेगा।

 

पार्क प्रशासन ने डब्लू डब्लू ऍफ़ - इंडिया को रेडियो कालर प्रदान करने और मॉनिटरिंग में सहयोग देने हेतु धन्यवाद दिया।

 

उप निदेशक दुधवा ने सभी संस्थाओं, फील्ड स्टाफ एवं विशेषज्ञों का सहयोग हेतु आभार प्रकट किया।

 

चंदू (बाघ) को रेडियो कालर मुहैया कराने वाली डब्लू डब्लू ऍफ़ - इंडिया के रिमोट सेंसिंग शाखा के निदेशक डॉक्टर जी अरीन्द्रन ने बतलाया की इस कालर की विशेषता है की यह सैटेलाइट एवं वी.एच.एफ दोनों तकनीक से लैस है जो हर चार घंटे पर सैटेलाइट गूगल मैप पर जानवर का जी.पी.इस लोकेशन ईमेल करेगा और उसके आधार पर जमीन पर वी.एच.एफ सिस्टम के रिसीवर एवं ऐन्टेना के सहयोग से दो से ढाई किलोमीटर की परिधि में जानवर को ढूंढ़ने मे मदद करेगा। इस यन्त्र की सहायता से बाघ की गतिविधियों का अध्धयन किया जा सकेगा। डॉक्टर अरीन्द्रन ने बतलाया की इसकी बैटरी की अवधि २ से ३ साल होती है और यह प्रयोग पर निर्भर करता है. डब्लू डब्लू ऍफ़ - इंडिया डॉक्टर अरीन्द्रन इस सम्बन्ध मे कर्मचारियों को प्रशिक्षण भी प्रदान करेंगे।