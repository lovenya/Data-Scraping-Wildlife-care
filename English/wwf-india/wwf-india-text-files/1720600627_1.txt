भारत के तीन स्मार्ट शहर WWF की 'वन प्लानेट सिटी चैलेंज' के निर्णायक दौर के लिए चयनित

Posted on 09 March 2018
 
|
 

0 Comments








WWF One Planet City Challenge



© WWF



नई दिल्ली: तीन भारतीय शहरों - पणजी, पुणे और राजकोट का चयन डब्ल्यूडब्ल्यूएफ की 'वन प्लानेट सिटी चैलेंज' (ओपीसीसी) प्रतियोगिता के 2017 - 2018 संस्करण के राष्ट्रीय स्तर पर निर्णायक दौर के लिए हुआ है। वैश्विक प्रतियोगिता में इस साल भाग लेने वाले 23 देशों के 118 शहरों में से अंतिम चरण में पहुंचे 40 शहरों में इन तीनों ने अपनी जगह बनायी है।  

 

वन प्लानेट सिटी चैलेंज, जिसे पहले 'अर्थ ऑवर सिटी चैलेंज' के नाम से जाना जाता था, ऊर्जा, परिवहन, आवास एवं अपशिष्ट जैसे क्षेत्रों में महत्वाकांक्षी और अभिनव जलवायु प्रयास और योजना विकसित करने वाले  प्रतिभागी देशों के शहरों को अंतर्राष्ट्रीय कार्बन एन ® क्लाइमेट रजिस्ट्री (सीसीआर) में पंजीकरण के लिए आमंत्रित करता है। अंतर्राष्ट्रीय निर्णायक मंडल द्वारा मूल्यांकन के बाद, प्रत्येक देश के एक शहर को राष्ट्रीय विजेता घोषित किया जाता है जो वैश्विक विजेता बनने की दौर में शुमार होते हैं। 

 

ओपीसीसी की अंतिम दौर में जगह बनाने के अलावा, पणजी, पुणे एवं राजकोट भारत सरकार के स्मार्ट सिटी मिशन के तहत आने वाले 99 शहरों में भी शामिल हैं जो उनकी पहल में संवहनीयता को जोड़ने के लिए प्रगतिशील कदमों को उठाने की उनकी प्रतिबद्धता को प्रदर्शित करता है। स्मार्ट सिटी मिशन के तहत इन शहरों द्वारा उठाये गए कदम और योजनाएं अक्षय ऊर्जा, ऊर्जा दक्षता, स्थायी गतिशीलता, अपशिष्ट प्रबंधन और टिकाऊ बुनियादी ढांचे जैसे ओपीसीसी द्वारा चिन्हित विषय-वस्तु से मेल खाते हैं।  

 

पुणे जलवायु संबंधित चुनौतियों से निपटने के लिए टिकाऊ गतिशीलता परिदृश्य, ऊर्जा दक्षता उपायों, हरित क्षेत्र और अपशिष्ट प्रबंधन ढांचे को संवर्धित करने का कार्य कर रहा है। शहर द्वारा उठाये गए सबसे महत्वपूर्ण कदमों में से एक बहु-मॉडल , एकीकृत गतिशीलता योजना विकसित कर जन-परिवहन और यातायात प्रबंधन को बेहतर बना और साथ ही, साइकल चलाने, टहलने और गैर मोटर परिवहन को प्रोत्साहित कर उत्सर्जन कम करना है।  संसाधन संरक्षण उपायों पर केंद्रित करने के लिए शहर ने एक समर्पित ऊर्जा बचत इकाई की स्थापना की है। 

 

पणजी भी अपशिष्ट प्रबंधन की बेहतरी के लिए कठोर कदम उठा रहा है और इसका लक्ष्य अपशिष्ट भरावक्षेत्र मुक्त शहर बनना है। अक्षय ऊर्जा क्षमता को बढ़ाने और टिकाऊ गतिशीलता परिदृश्य को बेहतर बनाने के लिए यह शहर बेहतर यातायात प्रबंधन हेतु 'बुद्धिमान यातायात व्यवस्था, सार्वजनिक परिवहन की पहुँच और पैदल यात्रियों की गतिशीलता बढ़ाने के लिए कार्य कर रहा है।   

 

राजकोट ने अक्षय ऊर्जा, बेहतर अपशिष्ट प्रबंधन और जन-परिवं सहित शहर की टिकाऊ गतिशीलता को बेहतर बनाने के लिए व्यापक कदम उठाये हैं। राजकोट ने उत्सर्जन कम करने के लिए आशाजनक प्रतिबद्धता प्रदर्शित की है और ऊर्जा सुरक्षा बढ़ाने के लिए ढेर सारे कदम उठाएं हैं।  

 

 ये तीनों शहर प्रतियोगिता के अगले चरण की ओर बढ़ गए हैं जहाँ अब ये राष्ट्रीय और वैश्विक ख़िताब के लिए आपस में प्रतिस्पर्धा करेंगे। वे ओपीसीसी के जन अभियान " वी लव सिटीज’ (हमें शहरों से प्यार है ) में भी हिस्सा लेंगे जिसका लक्ष्य बेहतरी के लिए विचारों को साझा करने के साथ साथ सहयोग के लिए नागरिकों को प्रेरित करना और भागीदार बनाना है।  

 

 डॉ टी.एस पँवार , निदेशक, जलवायु परिवर्तन एवं ऊर्जा कार्यक्रम, डब्ल्यूडब्ल्यूएफ - इंडिया ने कहा, " भारत में बढ़ते शहरीकरण के कारण कार्बन उत्सर्जन को कम करने एवं जलवायु तन्यक विकसित करने में शहरों की भूमिका महत्वपूर्ण है। ओपीसीसी जैसे मंच शहरों को जलवायु स्मार्ट बनने एवं ऊर्जा दक्षता, अक्षय ऊर्जा, टिकाऊ परिवहन और कम कार्बन विकसित करने जैसे क्षेत्रों में  टिकाऊ समाधान हॉटस्पॉट बनने  के लिए उन्हें प्रेरित और सहायता करने के लिए कई सारे साझेदारों के साथ आम नागरिकों को एक साथ लाने का का्य करते हैं। "

 

प्रतियोगिता के 2011 में शुरुआत होने से लेकर अब तक, डब्ल्यूडब्ल्यूएफ ने पांच महादेश के 411 से ज़्यादा शहरों के साथ भागीदारी की है।  भारत इस वैश्विक मंच का हिस्सा 2012 में बना और इस पहल में शामिल होने वाला वह पहला विकासशील देश था। तब से, डब्ल्यूडब्ल्यूएफ इंडिया ने इस प्रतियोगिता के लिए 24 शहरों के साथ भागीदारी की है जिनमें से दिल्ली, कोयम्बटूर, ठाणे और राजकोट पूर्व के संस्करणों में राष्ट्रीय अर्थ ऑवर राजधानी रहे हैं।   

 

आईसीईएलई - स्थानीय पर्यावरणीय पहल के लिए अंतर्राष्ट्रीय परिषद की साझेदारी में डब्ल्यूडब्ल्यूएफ शहरों को वन प्लानेट सिटी चैलेंज में भाग लेने के लिए प्रोत्साहित करता है।  आईसीईएलई  शहरों को उनके आंकड़े कार्बन एन ® क्लाइमेट रजिस्ट्री में पंजीकृत करने में सहायता उपलब्ध कराते हैं।   

 

 डब्ल्यूडब्ल्यूएफ इंडिया भारत के शीर्ष संरक्षण संगठनों में शामिल है जिसके कार्यक्रम और परियोजनाएं देश भर में फैली हैं।  यह संगठन जैवविविधता, प्राकृतिक वासों के संरक्षण और पारिस्थितिकी पर मानव के प्रभाव को कम करने की दिशा में कार्य करता है।  डब्ल्यूडब्ल्यूएफ इंडिया का लक्ष्य पृथ्वी के प्राकृतिक पर्यावरण के क्षरण को रोकना और एक ऐसे भविष्य का निर्माण करना है जहाँ इंसान प्रकृति के साथ  सामंजस्य बना कर रहे।  ज्यादा जानकारी  के लिए हमारी वेबसाइट www.wwfindia.org पर जाएँ। 

 

 

विस्तृत जानकारी के लिए, कृपया संपर्क करें : 

 

रितुपर्णा सेनगुप्ता - वरिष्ठ प्रबंधक - ब्रांड, मीडिया और कैम्पेन 

rsengupta@wwfindia.net

011-41504797  

साक्षी गौड़, संचार अधिकारी - जलवायु परिवर्तन एवं ऊर्जा 

sgaur@wwfindia.net